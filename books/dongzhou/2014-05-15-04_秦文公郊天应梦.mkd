---
title: 秦文公郊天应梦 郑庄公掘地见母
book:
    title: 东周列国志传
    author: [冯梦龙，蔡元放]
categories: [东周列国志传]
permalink: /books/dongzhou/04.html
date: 2014-05-15 22:09:00 +0800
layout: book_page
style: |
  blockquote{font-size: 1em;}
  p{text-indent: 2em;}
---

### 第四回 秦文公郊天应梦 郑庄公掘地见母

> 镐京被戎、狄一番扰乱，平王亲见府库空虚，人民离散;兵力单弱，不能整顿；宫室残毁，不能修建，所以迁都。今才到洛京，国难未舒，大仇未报，因贡不入，便思伐楚。庸人一挫便怕，才盛便骄，千古一辙。
> 
> 岐，丰要地，断不可弃，前回论之详矣。但秦之伐周，已是前定之数。故平王之賜，秦人之得，都有莫之为而为者，非尽人事之咎也。
> 
> 戎、狄豺狼成性，若果安分守己，尽可自尊自大。即镐京一番扰乱，祸首自是申侯。既已侥幸满载而归，就该罢手，谁人又去寻他？他却恃其兵力，侵扰不休，逼得天子迁都，惹出秦人厮敌。兵将既伤残于行阵，国主安身不牢，遁去西荒，反把自己的地方都带掉了，可为贪得无厌之戒。
>
> 礼乐者，治世之大本。征伐者，驭世之大权。然征伐之所不及，尚赖礼乐以维持之。秦伯擅用郊祀，越礼僭分。天子力不能讨，或遣一介之使以正词责之，秦人未必即敢肆然抗命也。试观请隧、问鼎，已在衰弱至极之时，而两番正论，尚能使晋、楚俯首帖耳。况此时周室大势，犹未甚坏乎。总之，平王质本昏庸，不识大体，苟安姑息，以致酿成祸乱，使秦遂以代周，岂非天意？
>
> 秦人求祀上帝，僭不必言。然犹名之曰“白帝”，号之曰“鄜畤”，多方掩饰，盖犹畏其名也。鲁竟请用郊褅，则更甚矣。请而不许，抗命自专，罪又甚焉。乃至引秦自比，夫鲁为宗国，王室至亲，周公之邦，礼义所出，何得以疏远蠢悍之秦为例乎！诸侯僭命，侵夺相仍，凌蔑王朝，隳弃宪典，实鲁人为之倡也。
>
> 偏爱少子，固是妇人之常，然亦何至如姜氏之甚。况争位夺国，非比士庶人家，其势必致称兵对敌，非兄杀弟，即弟杀兄。爱一子，杀一子，为之母者果何心乎？其初不过一念禽犊之恩，不知后来构祸之慘，遂至于此。愚妇人愚得又可恨，又可怜。
>
> 庄公不特高似叔段，即比公子吕等，亦高数等。诸人屡次请讨，乃是高视叔段，除之惟恐不速；在庄公视之，只如无物。盖已明知其材力不足以有为也，故任他横行，只是不理。譬如弄猢狲者，随他跳上跳下，左跑右跑，只作不曾看见一般，直等他认真要走之时，方才把索子一提，不怕他跑到那里去。其于叔段无礼，并不发作者，乃是会家不忙耳。他在众人面前，却不肯将此意明白说出，故只含糊答应。众人替他十分着急，他自肚里暗笑。说他以私情而忽大计，固在梦中；即说他养成其恶而后图之，亦是隔靴搔痒。
>
> 庄公誓母一事，自是灭理敗伦，不须多费词说。亦幸而姜氏能忍，庄公旋亦悔悟，考叔乘机进言设策，遂为母子如初斗。使其不幸，姜氏以羞愤交迫之故，竟有不虞，吾不知庄公何以自解于天下万世，又何以自解于其心也。怒发于中，不加详慎，一语之误，遂为千古罪人，可不戒哉！

话说平王东迁，车驾至于洛阳，见市井稠密，宫阙壮丽，与镐京无异，心中大喜。***平王迁都，只不过要图热闹耳。***京都既定，四方诸侯莫不进表称贺，贡献方物。惟有荆国***即楚国。详见后。***不到，平王议欲征之。群臣谏曰：“蛮荆久在化外，宣王始讨而服之。每年止贡菁茅一车，以供祭祀缩酒之用，***菁茅，草名。***不责他物，所以示羁縻之意。今迁都方始，人心未定，倘王师远讨，未卜顺逆。且宜包容，使彼怀德而来。如或始终不悛，俟兵力既足，讨之未晚。”自此南征之议遂息。***赖有此谏，不然又要弄出不好来了。***


秦襄公告辞回国。平王曰：“今岐、丰之地，半被犬戎侵据，卿若能驱逐犬戎，此地尽以赐卿，少酬扈从之劳，永作西藩，岂不美哉?”***驱逐犬戎，益封加爵可也。此地尽以赐卿，使不二之险独归秦闻，酿代周之祸，岂不谬哉！***秦褰公稽首受命而们，即整顿戎马，为灭戎之计。不及三年，杀得犬戎七零八落，其大将孛丁、满也速等，俱死于战阵，***杀得快活，谁教他侵扰不休来。***戍主远遁西荒。***西方荒地之处。***岐、丰一片，尽为秦有，辟地千里，遂成大国。髯翁有诗云：“文武当年发迹乡，如何轻弃畀秦邦？岐丰形胜如依旧，安得秦强号始皇！”


却说秦乃帝颛顼之裔。其后人名皋陶，自唐尧时为士师官。皋陶子伯翳，佐大禹治水，烈山焚泽，驱逐猛兽，以功赐姓曰嬴，为舜主畜牧之事。伯翳生二子；若木、大廉。若木封国于徐，夏、商以来，世为诸侯。至纣王时，大廉之后，有蜚廉者，善走，日行五百里。其子恶来有绝力，能手裂虎豹之皮。父子俱以材勇为纣幸臣，相助为虐。***秦人祖宗便不正直。***武王克商，诛蜚廉并及恶来。蜚廉少子曰季胜，其曾孙名造父，以善御得幸于周穆王，封于赵，***今永安县。***为晋赵氏之祖。其后有非子者，居犬丘，***今兴平县。***善于养马。周孝王用之，命畜马于泾、渭二水之间，马大蕃息。***即发祥兴国之始，亦甚卑微。***孝王大喜，以秦地封非子为附庸之君，使续嬴祀，号为贏秦。传六世至襄公，以勤王功封秦伯；又得岐、丰之地，势益强大，定都于雍，***今凤翔府城。***始与诸侯通聘。襄公薨，***诸侯死曰薨。***子文公立，时平王十五年也。


一日，文公梦鄜***音敷。***邑之野，***今西安府鄜州***。有黄蛇自天而降，止于山陂;头如车轮，下属于地，其尾连天。俄顷化为小儿，谓文公曰：“我上帝之子也。帝命汝为白帝，以主西方之祀。”言讫不见。明日，召太史敦占之。敦奏曰：“白者，西方之色。君奄有西方，上帝所命，祠之必当获福。”乃于鄜邑筑高台，立白帝庙，号曰鄜畤，***畤者，祭名。***用白牛祭之。又陈仓***今宝鸡县。***人猎得一兽，似猪而多刺，击之不死，不知其名。欲牵以献文公，路间遇二童子，指曰：“此兽名曰猬，***音渭。***常伏地中，啖死人脑。若捶其首即死。”猬亦作人言曰：“二童乃雉精，名日陈宝，得雄者王，得雌者霸。”二童子被说破，即化为野鸡飞去。其雌者止于陈仓山之北阪，化为石鸡。视猬，亦失去矣。猎人惊异，奔告文公。文公复立陈宝祠于陈仓山。又终南山***即岐山。***有大梓树，文公欲伐为殿材，锯之不断，砍之不入，忽大风雨，乃止。有一人夜宿山下，闻众鬼向树贺喜，树神亦应之。一鬼曰：“秦若使人披其发，以朱丝绕树，将奈之何?”树神默然。明日，此人以鬼语告于文公，文公依其说，复使人伐之，树随锯而断。有青牛从树中走出，径投雍水。其后近水居民，时时见青牛出水中。文公闻之，使骑士候而击之。牛力大，触骑士倒地。骑士发散披面，牛惧更不敢出。文公乃制髦头于军中，***今军器上有髦是也。***复立怒特祠，以祭大梓之神。***历叙许多祥瑞，都在诞妄一边，颇不正道。***


时鲁惠公闻秦国僭祀上帝，亦遣太宰让到周，请用郊褅之礼。平王不许。惠公曰：“吾祖周公有大勋劳于王室，礼乐吾祖之所制作，子孙用之何伤？***自作即可自用，玉人可以执珪，膳夫可以玉食乎？推而言之，造刀者便可以杀人矣。胡说不通，真是可笑。***况天子不能禁秦，安能禁鲁？”遂僭用郊褅，比于王室。平王知之，不敢问也。自此王室日益卑弱，诸侯各自擅权，互相侵伐，天下纷纷多事矣。史官有诗叹曰：“自古王侯礼数悬，未闻侯国可郊天。一从秦鲁开端僭，列国纷纷窃大权。”


再说郑世子掘突嗣位，是为武公。武公乘周乱，并有东虢***即今荥阳县。***及郐***音侩，国名。今新郑县。***地，***兼并之祸，始自郑人，后日子孙衰弱。晋、楚交攻，亦是天道。***迁都于郐，谓之新郑。以荥阳为京城，设关于制邑。***东虢邑，即虎牢关也。今氾水县。***郑自是亦遂强大，与卫武公同为周朝卿士。平王十三年，卫武公薨，郑武公独秉周政。只为郑都荥阳，与洛邑邻近，或在朝，或在国，往来不一。这也不在话下。


却说郑武公夫人，是申侯之女姜氏。所生二子，长曰寤生，次曰段。为何唤做寤生？原来姜氏夫人分娩之时，不曾坐蓐，在睡梦中产下，醒觉方知。姜氏吃了一惊。***寤生，今人谓之横产，乃难为产母之事，故庄姜恶之。若说庄姜睡中产下，不特断无此理;如果有之，乃是极美之事，有何伤犯而恶之哉？况“寤寐”二字，自有分别。“寐”字方是睡着，“寤”字乃醒觉也。旧解不明字义，前人已曾驳过，故附记之。***以此取名寤生，心中便有不快之意。及生次子段，长成得一表人才，面如傅粉，唇若涂朱，又且多力善射，武艺高强。姜氏心中偏爱此子；“若袭位为君，岂不胜寤生十倍?”屡次向其夫武公称道次子之贤，宜立为嗣。武公曰：“长幼有序，不可紊乱。况寤生无过，岂可废长而立幼乎?”遂立寤生为世子。***武公大有主张，不枉王朝卿士。***只以小小共城为段之食邑，号曰共叔。姜氏心中愈加不悦。及武公薨，寤生即位，是为郑庄公，仍代父为周卿士。姜氏夫人见共叔无权，心中怏怏，乃谓庄公曰：“汝承父位，享地数百里，使同胞之弟容身蕞尔，于心何忍！”庄公日：“惟母所欲。”姜氏曰：“何不以制邑封之?”庄公曰：“制邑岩险著名，先王遗命不许分封。除此之外，无不奉命。”姜氏曰：“其次则京城亦可。”庄公嘿然不语。姜氏作色日：“再若不允，惟有逐之他国，使其别图仕进，以糊口耳。”庄公连声曰：“不敢！不敢！”遂唯唯而退。


次曰升殿，即宣共叔段，欲封之。大夫祭足***名足，字仲。***谏曰：“不可。天无二日，民无二君。京城有百雉之雄，地广民众，与荥阳相等。况共叔，夫人之爱子，若封之大邑，是二君也！恃其内宠，恐有后患。”庄公曰：“我母之命，何敢拒之?”遂封共叔于京城。共叔谢恩已毕，入室来辞姜氏。姜氏屏去左右，私谓段曰：“汝兄不念同胞之情，待汝甚薄。今日之封，我再三恳求，虽则勉从，中心未必和顺。汝到京城，宜聚兵搜乘，阴为准备。倘有机会可乘，我当相约。汝兴袭郑之师，我为内应，国可得也。汝若代了寤生之位，我死无憾矣！”共叔领命，遂往京城居住。自此国人改口，俱称为京城太叔。


开府之日，西鄙、北鄙之宰，俱来称贺。太叔段谓二宰曰：“汝二人所掌之地，如今属我封土，自今贡税俱要到我处交纳，兵车俱要听我征调，不可违误。”二宰久知太叔为国母爱子，有嗣位之望。今日见他丰采昂昂，人才出众，不敢违抗，且自应承。太叔托名射猎，逐日出城训练士卒，并收二鄙之众，一齐造入军册。又假出猎为由，袭取鄢及廩廪延。***俱邑名。***两处邑宰逃入郑国，遂将太叔引兵取邑之事，备细奏闻庄公。庄公微笑不言。***中有所主，自然不用慌忙。***班中有一位官员高声叫曰：“段可诛也！”庄公抬头观看，乃是上卿公子吕。庄公曰：“子封***公子吕字。***有何高论?”公子吕奏曰，臣闻人臣无将，将则必诛。***将者，未形之逆也。***今太叔内挟母后之宠，外恃京城之固，日夜训兵讲武，其志不篡夺不已。主公假臣偏师，直造京城，缚段而归，方绝后患。”***说得虽是，但不知二人身分。***庄公曰：“段恶未著，安可加诛?”***老着脸说谎。***子封口：“今两鄙被收，直至廩延。先君土地，岂容日割！”庄公笑曰：“段乃姜氏之爱子，寡人之爱弟。寡人宁可失地，岂可伤兄弟之情，拂国母之意乎?”***亏他老脸说谎得出。***公子吕又奏曰：“臣非虑失地，实虑失国也。今人心皇皇，见太叔势大力强，尽怀观望。不久都城之民，亦将二心。主公今日能容太叔，恐异日太叔不能容主公，悔之何及！”庄公曰：“卿勿妄言，寡人当思之。”公子吕出外，谓正卿祭足曰：“主公以宮闱之私情，而忽社稷之大计，吾甚忧之！”***盲鳅之言，令人发笑。***祭足曰：“主公才智兼人，此事必非坐视。只因大廷耳目之地，不便泄露；***祭足奸恶，已露一斑。***子贵戚之亲也，若私叩之，必有定见。”


公子吕依言，直叩宫门，再请庄公求见。庄公曰：“卿此来何意?”公子呂曰：“主公嗣位，非国母之意也。万一中外合谋，变生肘腋，郑国非主公之有矣！臣寝食不宁，是以再请。”庄公曰：“此事干碍国母。”公子吕曰：“主公岂不闻周公诛管、蔡之事乎？‘当断不断，反受其乱。’望早早决计。”庄公曰；“寡人筹之熟矣。段虽不道，尚未显然叛逆。我若加诛，姜氏必从中阻挠，徒惹外人议论，不惟说我不友，又说我不孝。我今置之度外，任其听为。彼恃宠得志，肆无忌惮。待其造逆，那时明正其罪，则国人必不敢助，而姜氏亦无辞矣。”***连此亦是老脸说谎，聊以解说于众臣耳。其实只是傀儡登场，线索在手，明知太叔之不足平也。***公子吕曰：“主公远见，非臣所及。但恐日复一曰，养成势大，如蔓草不可芟除，可奈何？主公若必欲俟其先发，宜挑之速来。”庄公曰：“计将安出？”公于呂曰：“主公久不入朝，***谓周朝。***无非为太叔故也。今声言如周，太叔必谓国内空虚，兴兵争郑。臣预先引兵伏于京城近处，乘其出城，入而据之。主公从廩延一路杀来，腹背受敌，太叔虽有冲天之翼，能飞去乎?”庄公曰：“卿计甚善，慎毋泄之他人。”公子吕辞出宫门，叹曰：“祭仲料事，可谓如神矣。”


次日早朝，庄公假传一令，使大夫祭足监国，自己要朝周面君辅政。姜氏闻知此信，心中大喜曰：“段有福为君矣！***我则曰段无福为太叔矣。***遂写密信一通，遣心腹送到京城，约太叔于五月初旬兴兵袭郑。时四月下旬事也。公子吕预先差人伏于要路，获住赍书之人，登时杀了，将书密送庄公。庄公启缄看毕，重加封固，别遣人假作姜氏所差，送达太叔。索有回书，以五月初五日为期，要立白旗一面于城楼，便知接应之处。庄公得书，喜曰：“段之供招在此，姜氏尚能庇护耶?”遂人宫辞别姜氏，只说往周，却望廪延一路徐徐而进。公子吕率车二百乘，于京城邻近埋伏，自不必说。


却说太叔接了母夫人姜氏密信，与其子公孙滑商议，使滑往卫国借兵，许以重赂；自家尽率京城、二鄙之众，托言奉郑伯之命，使段监国，祭纛犒军，扬扬出城。公子吕预遣兵车十乘，扮作商贾模样，潜入京城，只等太叔兵动，便于城楼放火。公子吕望见火光，即便杀来。城中之人开门纳之，不劳馀力，得了京城。即时出榜安民，榜中备说庄公孝友，太叔背义忘恩之事。满城人都说太叔不是。


再说太叔出兵不上二日，遂闻了京城失事之信，心下慌忙，星夜回辕，屯扎城外，打点攻城。只见手下士卒纷纷耳语。原来军伍中有人接了城中家信，说庄公如此厚德，太叔不仁不义。一人传十，十人传百，都道；“我等背正从逆，天理难容！”哄然而散。太叔点兵，去其大半，知人心已变，急望鄢邑奔走，再欲聚众。不道庄公兵已在鄢，乃曰：“共吾故封也。”于是走人共城，闭门自守，庄公引兵攻之。那共城区区小邑，怎当得两路大军，如太山压卵一般，须臾攻破。太叔闻庄公将至，叹曰：“姜氏误我矣！何面目见吾兄乎?”***可见太叔不是什么真正坏人，只是无知纨裤子弟耳。***遂自刎而亡。胡曾先生有诗曰：“宠弟多才占大封，况兼内应在宫中。谁知公论难容逆，生在京城死在共。”又有诗说庄公养成段恶，以塞姜氏之口，真千古奸雄也。诗曰：“子弟全凭教育功，养成稔恶陷灾凶。一从京邑分封日，太叔先操掌握中。”庄公抚段之尸，大哭一场，曰：“痴儿！何至如此。”遂简其行装，姜氏所寄之书尚在。将太叔回书总作一封，使人驰至郑国，教祭足呈与姜氏观看。即命将姜氏送去颍地安置，遗以誓言曰：“不及黄泉，无相见也！”姜氏见了二书，羞惭无措，自家亦无颜与庄公相见。***妇人家横心偏爱，不通道理，任意胡行，只是不曾算到末后一着耳。***即时离了宫门，出居颖地。庄公回至国都，目中不见姜氏，不觉良心顿萌，叹曰：“吾不得已而杀弟，何忍又离其母，诚天伦之罪人矣！”


却说颍谷封人，***掌封疆之官。***名曰颍考叔，为人正直无私，素有孝友之誉。见庄公安置姜氏于颍，谓人曰：“母虽不母，子不可以不子。主公此举，伤化极矣！”乃觅鸮鸟数头，假以献野味为名，来见庄公。庄公问曰：“此何鸟也?”颍考叔对曰此鸟名鸮，昼不见泰山，夜能察秋毫。明于细而暗于大也。小时其母哺之，既长，乃啄食其母。此乃不孝之鸟，故捕而食之。”庄公嘿然。适宰夫进蒸羊，庄公命割一肩，賜考叔食之。考叔只简好肉，用纸包裹，藏之袖内。庄公怪而问之。考叔对曰：“小臣家有老母。小臣家贫，每日取野味以悦其口，未尝享此厚味。今君賜及小臣，而老母不沾一脔之惠，小臣念及老母，何能下咽？故此携归，欲作羹以进母耳。”庄公曰：“卿可谓孝子矣。”言罢，不觉凄然长叹。考叔问曰：“主公何为而叹?”庄公曰：“你有母奉养，得尽人子之心。寡人贵为诸侯，反不如你。”考叔佯为不知，又问曰：“姜夫人在堂无恙，何为无母?”庄公将姜氏与太叔共谋袭郑，及安置颖邑之事，细述一遍。“已设下黄泉之誓，悔之无及。”考叔对曰：“太叔已亡，姜夫人只存主公一子，又不奉养，与鸮鸟何异？倘以黄泉相见为歉，臣有一计，可以解之。”庄公问：“何计可解?”考叔对曰：“掘地见泉，建一地室，先迎姜夫人在内居住，告以主公想念之情。料夫人念子，不减主公之念母。主公在地室中相见，于及泉之誓未尝违也。”庄公大喜，遂命考叔发壮士五百人，于曲洧***今洧川县。***牛脾山下，掘地深十馀丈，泉水涌出，因于泉侧架木为室。室成，设下长梯一座。考叔往见武姜，曲道庄公悔恨之意，如今欲迎归孝养。武姜且悲且喜。考叔先奉武姜至牛脾山地室中。庄公乘舆亦至，从梯而下，拜倒在地，口称；“寤生不孝，久缺定省，求国母恕罪！”武姜曰：“此乃老身之罪，与汝无与。”用手扶起，母子抱头大哭。遂升梯出穴。庄公亲扶武姜登辇，自己执辔随侍。国人见庄公母子同归，无不以手加额，称庄公之孝。此皆考叔调停之力也。胡曾先生有诗云；“黄泉誓母绝彝伦，大隧犹疑隔世人。考叔不行怀肉计，庄公安肯认天亲！”庄公感考叔全其母子之爱，赐爵大夫，与公孙阏同掌兵权。不在话下。


再说共叔之子公孙滑请得卫师，行至半途，闻共叔见杀，遂逃奔卫，诉说伯父杀弟囚母之事。卫桓公***武公之孙。***曰：“郑伯无道，当为公孙讨之。”遂兴师伐郑。不知胜负如何，旦看下回分解。
