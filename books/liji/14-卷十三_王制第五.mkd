---
title: 卷十三_王制第五
category: 礼记正义
author: 汉·郑玄(注), 唐·孔颖达(疏)
date: 2014-05-26 14:26:18 +0800
permalink: /books/Liji/14.html
layout: book_page
---

司徒脩六礼以节民性，明七教以兴民德，齐八政以防淫，一道德以同俗，养耆老以致孝，恤孤独以逮不足，上贤以崇德，简不肖以绌恶。<span class="q">司徒，地官卿，掌邦教者。逮，及也。简，差择也。<span class="q">○</span>防，本又作坊，音同。恤，辛律反。逮音代，又大计反。肖音笑。绌，敕律反。</span>命乡简不帅教者以告。<span class="q">帅，循也。不循教，谓敖很不孝弟者，司徒使乡简择以告者，乡属司徒。<span class="q">○</span>帅音率。循音巡。敖，本又作傲，同五报反。很，胡垦反。弟，大计反，本又作悌。</span>耆老皆朝于庠，元日习射上功，习乡上齿。大司徒帅国之俊士与执事焉。<span class="q">将习礼以化之，使之观焉。耆老，致仕及乡中老贤者。朝犹会也。此庠，谓乡学也。乡，谓饮酒也。乡礼，春秋射，国蜡，而饮酒养老。<span class="q">○</span>朝，直遥反。庠音祥。与音预。蜡，仕诈反。</span>不变，命国之右乡，简不帅教者移之左。命国之左乡，简不帅教者移之右，如初礼。<span class="q">中年考校，而又不变，使转徙其居，觊其见新人，有所化也。亦复习礼於乡学，使之观焉。<span class="q">○</span>觊音冀。复，扶又反，下“又复”、“复移”、“复与”同。</span>不变，移之郊，如初礼。<span class="q">郊，乡界之外者也。稍出远之，后中年又为之习礼於郊学。<span class="q">○</span>为，于伪反，下“又为”、“亲为”、“为其大”、“亦为”皆同。</span>不变，移之遂，如初礼。<span class="q">远郊之外曰遂，遂大夫掌之。又中年复移之使居遂，又为习礼於遂之学。</span>不变，屏之远方，终身不齿。<span class="q">远方，九州之外。齿犹录也。</span>命乡论秀士，升之司徒，曰选士。<span class="q">移居於司徒也。秀士，乡大夫所考，有德行道艺者。<span class="q">○</span>选，宣恋反，下皆同。行，下孟反。</span>司徒论选士之秀者而升之学，曰俊士。<span class="q">可使习礼者。学，大学。</span>升於司徒者不征於乡，升於学者不征於司徒，曰造士。<span class="q">不征，不给其繇役。造，成也。能习礼，则为成士。<span class="q">○</span>给音急。徭，本又作繇，音遥。</span>乐正崇四术，立四教。<span class="q">乐正，乐官之长，掌国子之教。《虞书》曰：“夔，命汝典乐，教胄子。”崇，高也。高尚其术，以作教也。幼者教之於小学，长者教之於大学。《尚书传》曰：“年十五始入小学，十八入大学。”<span class="q">○</span>乐音岳。长，丁丈反，下同。夔，求龟反。命女音汝。</span>顺先王《诗》、《书》、《礼》、《乐》以造士。<span class="q">顺此四术，而教以成是士也。</span>春秋教以《礼》、《乐》，冬夏教以《诗》、《书》。<span class="q">春夏，阳也。《诗》、《乐》者声，声亦阳也。秋冬，阴也。《书》、《礼》者，事事亦阴也。互言之者，皆以其术相成。<span class="q">○</span>夏，户嫁反，注及下注“夏官”同。</span>王大子、王子、群后之大子，卿大夫、元士之適子，国之俊选，皆造焉。<span class="q">皆以四术成之。王子，王之庶子也。群后，公及诸侯。<span class="q">○</span>適，丁历反，下注同。造，才早反，徐七到反。</span>凡入学以齿。<span class="q">皆以长幼受学，不用尊卑。</span>将出学，小胥、大胥、小乐正简不帅教者，以告于大乐正，大乐正以告于王。<span class="q">此所简者，谓王大子、王子、群后之大子，卿大夫、元士之適子。大胥、小胥，皆乐官属也。出学，谓九年大成学止也。<span class="q">○</span>胥，息馀反，又息吕反，下同。</span>王命三公、九卿、大夫、元士皆入学。不变，王亲视学。<span class="q">亦谓使习礼以化之。不变，王又亲为之临视，重弃贤者子孙。此习礼皆於大学也。</span>不变，王三日不举。<span class="q">去食乐，重弃人。<span class="q">○</span>去，丘吕反。</span>屏之远方，西方曰棘，东方曰寄，终身不齿。<span class="q">棘当为僰。僰之言逼，使之逼寄於夷戎。不屏於南北，为其大远。<span class="q">○</span>屏，必郢反。棘，依注音僰，又作{棘火}，蒲北反，偪也。偪，彼力反。大音太，旧他佐反。</span>大乐正论造士之秀者，以告于王，而升诸司马，曰进士。<span class="q">移名於司马。司马，夏官卿，掌邦政者。进士，可进受爵禄也。</span>

[疏]“司徒”至“进士”。<span class="q">○</span>正义曰：此一节论司徒脩礼明教，上贤绌恶，教学升进之事，各随文解之。<span class="q">○</span>“脩六礼以节民性”者，六礼谓冠一、昏二、丧三、祭四、乡五、相见六。性，禀性自然，刚柔轻重迟速之属，恐其失中，故以六礼而节其性也。<span class="q">○</span>“明七教以兴民德”者，七教即父子一、兄弟二、夫妇三、君臣四、长幼五、朋友六、宾客七也。德者，得也。恐人不得其所，故以七教以兴举其民，使之皆得其所也。此六礼七教，并是殷礼，周则五礼十二教也。“齐八政以防淫”者，八政一曰饮食，二曰衣服，三曰事为，四曰异别，五曰度，六曰量，七曰数，八曰制。淫谓过奢侈，故以八政禁令之事以防淫。淫过之失，贵贱同有，故不云民淫。<span class="q">○</span>“一道德以同俗”者，道，履蹈而行，谓齐一所行之道，以同国之风俗。敬养耆老，所以致恭孝之心；哀恤孤独，所以逮及不足，谓以恩惠遂及之，不足，则孤独者也。尊上贤人，所以崇奖有德；简去不肖，所以绌退恶人。从“司徒”以下至“升诸司马，曰进士”，皆是司徒所掌教之事，既云上贤崇德，简不肖绌恶，总之於此。从命乡简不帅教者，至终身不齿，论绌恶之事，谓乡人入学，不帅师教，屏退绌除也。自“命乡论”至“曰造士”，论崇德之事，谓乡人入学，德业有成，升名进於司徒。又乡人所学，须有经术。自“乐正崇四术”至“《诗》、《书》”，明所习业之事。非惟乡人所教如此，王子公卿之子亦当须教，其不肖者亦当退之。自“王大子”以下至“终身不齿”，论教王子等屏退之事。但乡人既卑，节级升之，故为选士、俊士，至於造士。若王子与公卿之子，本位既尊，不须积渐，学业既成，即为造士。於是大乐正之官，总论乡人造士，及王子等造士，以告於王，升诸司马，故云“大乐正论造士之秀者，以告於王，而升诸司马，曰进士”，是总包乡人及王子及公卿之子学业成者。<span class="q">○</span>注“帅循”至“司徒”。<span class="q">○</span>正义曰：“帅，循也”，《尔雅·释诂》文。云“乡属司徒”者，六乡大夫，皆司徒统领，《周礼》乡皆属地官，是乡属司徒也。<span class="q">○</span>“耆老”至“事焉”。<span class="q">○</span>司徒命此乡学，简择不帅教者，以告司徒，司徒乃命乡内耆老皆聚会於乡学之庠，乃择善日於乡学内，为此不帅教之人，习其射礼，中者在上，故云上功。又於乡学习此乡饮酒之礼，令老者居上，故云上齿。欲使不帅教之人观其上功，自励为功；观其上齿，则知尊敬长老。大司徒帅领国之英俊之士，与在乡射饮酒执行事焉。使俊士与之以为荣，恶者慕之而自励。此言国之俊士，则非惟乡内之人。<span class="q">○</span>注“耆老”至“养老”。<span class="q">○</span>正义曰：总言耆老，其数则众，故知致仕及乡中老贤致仕，则《书传略说》云“大夫为父师，士为少师”是也。乡中老贤，谓乡人不仕，年老有德行者，故《乡饮酒》云：“以告于先生君子可也。”注云：“先生，乡中致仕者。君子，国中有盛德者。”云“朝犹会也”者，恐有朝王之嫌，故云“朝犹会也”。云“此庠谓乡学也”者，以习射上功，在州学；习乡上齿，在党学，恐此是州党之学，故云“庠，乡学也”。谓初时耆老聚会於庠学，乃择元日，就州学习射，就党学上齿，习射习乡，各在一处，则不得同日也。云“乡谓饮酒也”者，言经中习乡谓饮酒者，此乡既有上齿之文，故知谓乡饮酒也。云“乡礼春秋射”者，按《州长职》云“春秋而射于州序”。然则射在州序，而云乡射礼者，州属於乡，虽在州序，亦得谓之乡。或可乡居此州，更不立州学。若州之有事，则就乡学，是乡学得为射也。云“乡礼春秋射”者，解习射之处也。云“国蜡，而饮酒养老”者，周之十二月，国家蜡祭之时，党正乡饮酒而养老。按《党正》云：“国索鬼神而祭祀，则以礼属民，而饮酒于序，以正齿位。”知此经习乡，非正月乡学饮酒者，以乡学饮酒无正齿位之事。此云上齿，按《党正职》云：“壹命齿于乡里，再命齿于父族，三命而不齿。”又《礼记·乡饮酒义》云：“六十者坐，五十者立侍。”故解此乡为党正饮酒。谓之乡者，党，乡之属，故云乡也。或乡之所居之党，不别立党学，党之正齿位，就乡学为之，亦谓之饮酒。<span class="q">○</span>注“中年”至“观焉”。<span class="q">○</span>正义曰：按《学记》“一年视离经辨志，三年视敬业乐群，五年视博习亲师，七年视论学取友，谓之小成。九年知类通达”。上云命乡简不帅教者，谓初入学一年之终，简不帅教敖很之人，为之习射习乡。此注云“中年考校，而又不变”，中犹间也，谓间一年而考校之。时不变者，右乡者移左，左乡者移右。下云“不变，移之郊”者，谓五年之时，更简不帅教者，故注云“中年又为之习礼”，间四年之下一年也。下云“不变，移之遂”者，谓七年之时，故注云“又中年移之遂”，间六年之下一年也。下云“不变，屏之远方”者，谓九年之时。郑注不云间年者，以九年限极，不须云间年也。云“亦复习礼於乡学”者，习礼谓习射上功，习乡上齿，故经云“如初”。<span class="q">○</span>注“郊乡”至“郊学”。<span class="q">○</span>正义曰：此郊谓近郊也。以远郊之内，六乡居之。若乡民近国城，及国内之人，其学在国中，或在公宫之右。或在公宫之左，故前云右乡。若乡人远国城，在近郊之外者，则学在近郊，其习礼亦乡大夫临之。<span class="q">○</span>注“远郊”至“之学”。<span class="q">○</span>正义曰：按《司马法》曰：“百里郊，二百里野。”《遂人》云：“掌邦之野。”既二百里为野，遂之所居，故知远郊之外。云“遂大夫掌之”者，谓遂大夫掌所职二百里中也。且此不帅教者，移之在遂，不应乡大夫临之，故亦遂大夫掌之。遂大夫亦帅国之俊选，於遂学而行礼也。但六乡州学主射，党学主正齿位，遂则县与州同，鄙与党同。未知县正主射、鄙师主正齿位以否，亦应与乡不异，但《周礼》不备耳。但县鄙皆属於遂，虽各立学，总曰遂学。或遂之所居县鄙，不立县鄙之学，有事则在遂学与乡同。<span class="q">○</span>注“远方”至“录也”。<span class="q">○</span>正义曰：九州之外，於周，则夷镇蕃也。盖随罪之轻重，而为远近之差。若王子公卿之子，虽屏夷狄，但居夷狄之内畔，故下注云“不屏於南北，为其大远”，明乡人则屏於南北也。“齿犹录也”者，按《文王世子》云“古者谓年龄，齿亦龄也”，以年相次，是录其长幼，故云“齿犹录也“。<span class="q">○</span>注“移名”至“艺者”。<span class="q">○</span>正义曰：大司徒之官，命乡大夫论量考校此乡学之人，有秀异之士者，升於司徒，先名惟在乡，今移名於司徒，谓录名进在司徒，其身犹在乡学。云“秀士，乡大夫所考，有德行道艺者”，谓乡大夫考此乡学之人有德行道艺者。德行谓孝友之徒，道艺谓多才艺。此惟升名司徒，未即贡举入官也。按《乡大夫》云“三年则大比，考其德行道艺，而兴贤者能者”，谓乡人有能有贤者，以乡饮酒之礼兴之，献贤能之书於王，名则升於天府，身则任以官爵，则下文云“大乐正论造士之秀者，以告於王，而升诸司马，曰进士”。彼据乡人，故三年一举，此据学者，故中年考试，殷、周同也。熊氏以为此中年举者为殷礼，乡大夫三年举者周法，其义非也。<span class="q">○</span>注“可使”至“大学”。<span class="q">○</span>正义曰：按《内则》云：“二十而冠，始学礼。”此升於大学曰俊士之人，年以二十，故可使习礼。云“学大学”者，按《尚书》周传云：“王子公卿大夫元士之適子，十三入小学，二十入大学。”又《书传略说》：“馀子十五入小学，十八入大学。”其乡人当与馀子同，故知二十习礼之时在大学也。此升於学者，谓身升於大学，非惟升名而巳。<span class="q">○</span>注“不征”至“成士”。<span class="q">○</span>正义曰：征谓力役，故云“不给繇役”。此繇役者，供学及司徒细碎之繇役也。上文“命乡论秀士，升之司徒，曰选士”者，虽升名司徒，犹给乡之繇役，以艺业未成。次云“司徒论选士之秀者而升之学，曰俊士”者，身虽升学，亦以学未成，犹给司徒繇役。若其学业既成，免其繇役。定本云“升之学”，无“大”字，升诸司徒，则不征於乡，升之於学，则不征於司徒，皆免其繇役者，是为造成之士。云“能习礼则为成士”者，以二十习礼，礼以立身，故为成士。然习礼必年二十，按《书传》適子二十入大学，馀子十八入大学。然则升名司徒，未入大学，已能习礼。为造士者，二十习礼，举其大网。若其性识聪明，则亦早能习之。<span class="q">○</span>注“乐正”至“大学”。<span class="q">○</span>正义曰：乐正掌国子之教者，按《周礼·大司乐》“掌成均之法，以教国子”。引《虞书》“命汝典乐，教胄子”者，证以乐官教胄子之义。孔注《尚书》云：“胄，长也。”谓王子公卿大夫元士之子。云“高尚其术，以作教也”者，谓乐正之官，当光扬尊崇此四术以为教，谓敷畅义理，赞明旨趣，使学者知之。引“《尚书传》曰”以下，《书传略说》文。“顺先王《诗》、《书》、《礼》、《乐》以造士”，乐正之官，依顺此古昔先王之道，则《诗》、《书》、《礼》、《乐》”之等，教之造成此士术者，是道路之名。《诗》、《书》、《礼》、《乐》，是先王之道路谓之术。<span class="q">○</span>注“春夏”至“相成”。<span class="q">○</span>正义曰：郑以经云“春秋教以《礼》、《乐》”，则秋教《礼》，春教《乐》。“冬夏教以《诗》、《书》”，则冬教《书》，夏教《诗》，故云“春夏，阳也。《诗》、《乐》者声，声亦阳也”。所以《诗》得为声者，《诗》是乐章，《诗》之文义，以乐声播之，故为声。若以声对舞，则声为安静，舞为鼓动，舞为阳，声为阴，故《大胥》云“春，释采合舞；秋，颁学合声”是也。就舞之中，奋动甚者属阳，奋动静者属阴，故《文王世子》云“春夏学干戈，秋冬学羽籥”是也。云“秋冬，阴也。《书》、《礼》者事，事亦阴也”者，《书》者言事之经，《礼》者行事之法，事为安静，故云“《书》、《礼》者事，事亦阴也”。《文王世子》云：“秋学《礼》，冬读《书》。”与此同也。云“互言之者，皆以其术相成”者，若不互言，当云春夏教以《乐》、《诗》，秋冬教以《礼》、《书》，则是春夏但教以《乐》、《诗》，不教《礼》、《书》；秋冬但教以《礼》、《书》，不教以《乐》、《诗》。言其四术不可暂时而阙，今交互言之，云春教《乐》，明兼有《礼》；秋教《礼》，兼有《乐》。夏教《诗》，兼有《书》；冬教《书》，兼有《诗》，故云“皆以其术相成”，但遂其阴阳以为偏主耳。<span class="q">○</span>注“皆以”至“诸侯”。正义曰：“皆以四术成之”，解经“皆造焉”，谓王太子公卿大夫元士之子、国之俊选，皆以四术造焉。云“王子，王之庶子也”者，以经云“王太子”，乃云王子，故知是庶子也。云“群后，公及诸侯”者，以经“群后”之下，即云卿大夫士，无诸侯之文，故知群后之中，是三公及诸侯也。<span class="q">○</span>注“皆以长幼受学”。<span class="q">○</span>正义曰：“长幼受学，虽王大子亦然，故《文王世子》云：“将君我，而与我齿让，何也？”是其事也。<span class="q">○</span>注“此所”至“上也”。<span class="q">○</span>正义曰：“此所简者，谓王大子以下”者，承上乡之学下，恐所简兼有乡人，故明之也。云“大胥、小胥皆乐官属也”者，按《周礼》“大司乐中大夫二人”，“大胥中士四人，小胥下士八人”，皆属大司乐，故云“乐官属也”。云“出学，谓九年大成学止也”者，以上文乡人中年考校，恐此亦中年，故明之也。知九年者，以下即云“王亲视学，不变，王三日不举”，无移左乡右乡及移郊遂之事，故知是九年学止也。<span class="q">○</span>注“习礼皆於大学也”。<span class="q">○</span>正义曰：若殷人习礼在於大学，即《明堂位》云：“瞽宗殷学。”《文王世子》云：“礼在瞽宗，殷之大学也。”若周则大学曰东胶，瞽宗不得为周之大学也。故郑注《仪礼·乡射》云：“周立四代之学於国，而又以有虞氏之庠为乡学。”则周之寻常习礼於殷学之中，至九年为王子不变，其习礼当於东胶大学。然则馀子十八入太学，嫡子二十入太学者，皆是殷法也。若周法立当代大学在公宫左，太学即东胶也。又立小学於西郊，小学即有虞氏之庠，其习《书》於虞氏之学，习《礼》、《乐》於殷之学，习舞於夏后氏之学，故《文王世子》云“春夏学干戈，秋冬学羽籥，皆於东序”，“春诵夏弦，大师诏之瞽宗”。又云“《礼》在瞽宗，《书》在上庠”，《诗》则无文，郑注云“弦谓以丝播《诗》”，则习《诗》亦在瞽宗。然《诗》与《礼》、《乐》虽各在其学习之，至二十入大学之时，仍於大学之中兼习四术，故此注云“习礼皆於大学”，是周之大学亦习礼也。礼既在瞽宗，又在大学，则其馀亦可知也。<span class="q">○</span>注“棘当”至“太远”。<span class="q">○</span>正义曰：“僰之言偪”者，按《汉书》云西南有僰，夷知非彼夷而读为偪者，以与寄文相对。寄非东方夷名，是寄旅之意，则僰亦非西方夷名，故以为逼迫於夷狄也。云“不屏於南北，为其大远”者，按《汉书·地理志》云“南北万三千里，东西九千里”，又《帝王世纪》“南北万三千三百六十八里，东西九千三百二里”。汉地既然，则古亦应尔，皆南北长，东西短，故郑此注云“不屏於南北，为其大远”。<span class="q">○</span>“大乐”至“进士”。<span class="q">○</span>此大乐正之官论造士之中最秀异者，以告於王而升名於司马论之，曰进士，言进受爵禄也，此文承王子公卿大夫之子，下似专据王子等，其实乡人入学为造士者，亦同於此。其乡人不在学者及邦国所贡之士，所贡於王，亦当升诸司马，以司马掌爵禄。故有司士属焉。其职云“以德诏爵，以功诏禄”，即知凡入仕者，皆司马主之。下文更不见乡人及邦国所贡之士，故知此中兼之，但文不具耳。



司马辨论官材，<span class="q">辨其论，官其材，观其所长。<span class="q">○</span>其论如字，旧力困反。</span>论进士之贤者，以告於王，而定其论。<span class="q">各署其所长。</span>论定，然后官之。<span class="q">使之试守。</span>任官，然后爵之。<span class="q">命之。<span class="q">○</span>任，而金反，下注同。</span>位定，然后禄之。大夫废其事，终身不仕，死以士礼葬之。<span class="q">以不任大夫也。</span>有发，则命大司徒教士以车甲。<span class="q">乘兵车衣甲之仪。有发，谓有军师发卒。<span class="q">○</span>衣，於既反。卒，子忽反。</span>凡执技论力，適四方，臝股肱，决射御。<span class="q">谓擐衣出其臂胫，使之射御，决胜负，见勇力。<span class="q">○</span>技，其绮反，本或伎，后同。臝，本又作臝，力果反。肱，古弘反。擐，旧音患，今读宜，音宣；依字作扌爵，《字林》云“扌爵，扌爵臂也，先全反。”胫，胡定反。见，贤遍反。</span>凡执技以事上者，祝、史、射、御、医、卜及百工。<span class="q">言技谓此七者。</span>凡执技以事上者，不贰事，不移官，<span class="q">欲专其事，亦为不德。</span>出乡不与士齿。<span class="q">贱也。於其乡中则齿，亲亲也。</span>仕於家者，出乡不与士齿。<span class="q">亦贱。</span>

[疏]“司马”至“士齿”。<span class="q">○</span>正义曰：此一节主论司马之官用其人，及发兵论射御，及居官黜退之事。司马辨论官材，大乐正论造士之秀者，以告於王，王必以乐正所论之状，授与司马，司马得此所论之状，乃更论辨之，观其材能高下，知其堪任何官，是准拟其官以其材，故云“官材也”。<span class="q">○</span>“论进士之贤者”，谓司马辨论之后，不堪者屏退，论量进士贤者以告於王，告王之时，而正定其论，各署其所长。若长於礼者，署拟於礼官。长於乐者，署拟於乐官。论定然后官之者，谓既论拟定，然后试之以所能之官。<span class="q">○</span>“任官然后爵之”者，谓堪任此官，然后爵命之。<span class="q">○</span>“位定然后禄之”者，谓既受爵命，使有职位，然后与之以禄。<span class="q">○</span>注“以不任大夫也”。<span class="q">○</span>正义曰：以经云“大夫废其事”，故知不堪任大夫也。致仕而退，死得以大夫礼葬，故《论语注》云“大夫退，死，葬以士礼。致仕，以大夫礼葬”是也。<span class="q">○</span>“有发”至“车甲”，有发谓国有军旅，以发士卒，是司马之事，王则命大司徒教此士卒以车甲之事，谓教以乘兵车及衣甲之仪容。必司徒者，以司徒主众，又主教，故与司马相参也。<span class="q">○</span>注“有发”至“发卒”。<span class="q">○</span>正义曰：知发是发卒者，以经云“教士以车甲”，故知发谓军师发卒也。<span class="q">○</span>“凡执”至“士齿”。<span class="q">○</span>执技之事，凡有三条：上条论课试武夫技艺之事；中条论执技之人，并射御之外祝史医卜之等；下条论执技之人，不得更为二事，以其贱，故出乡不与士齿。<span class="q">○</span>“凡执技论力，適四方，臝股肱，决射御”者，言此既无道艺，惟论力以事上，故適往四方境界之外，则使之擐露臂胫，角材力，决射御胜负，见勇武。<span class="q">○</span>注“言技谓此七者”。正义曰：七者谓祝一、史二、射三、御四、医五、卜六、百工七。射御前经以显，此重云者，上论所试之时，此论与祝、史、医、卜并列见其色目。<span class="q">○</span>注“欲专其事，亦为不德”。<span class="q">○</span>正义曰：“所以不贰事，不移官”者，欲使专一其所有之事，非但欲使专事，亦为技艺贱薄，不是道德之事，故不许之。



司寇正刑明辟，以听狱讼。<span class="q">司寇，秋官卿，掌刑者。辟，罪也。<span class="q">○</span>辟，婢亦反，注同。</span>必三刺，<span class="q">以求民情，断其狱讼之中：一曰讯群臣，二曰讯群吏，三曰讯万民。<span class="q">○</span>制，七智反，杀也。断，丁乱反，下“制断”、“断计”同。中如字，又丁仲反。</span>有旨无简，不听。<span class="q">简，诚也。有其意，无其诚者，不论以为罪。。</span>附从轻，<span class="q">附，施刑也。求出之使从轻。</span>赦从重。<span class="q">虽是罪可重，犹赦之。</span>凡制五刑，必即天论，<span class="q">制，断也。即，就也。必即天论，言与天意合。闵子曰：“古之道不即人心。”即或为则，论或为伦。<span class="q">○</span>论音伦，理也，注同。</span>邮罚丽於事。<span class="q">邮，过也。丽，附也。过人、罚人，当各附於其事，不可假他以喜怒。<span class="q">○</span>邮音尢，俗作邮。丽，郎计反。当，丁郎反。假，古雅反。</span>凡听五刑之讼，必原父子之亲，立君臣之义，以权之。<span class="q">权，平也。</span>意论轻重之序，慎测浅深之量，以别之。<span class="q">意，思念也。浅深，谓俱有罪，本心有善恶。<span class="q">○</span>量，徐音亮，后皆同。别，彼列反。</span>悉其聪明，致其忠爱，以尽之。<span class="q">尽其情。</span>疑狱，汜与众共之。众疑，赦之。必察小大之比以成之。<span class="q">小大犹轻重，巳行故事曰比。<span class="q">○</span>汜，本又作汎，孚剑反。比，必利反，注同，例也。</span>成狱辞，史以狱成告於正，正听之。<span class="q">史，司寇吏也。正，於周乡师之属，今汉有平正丞，秦所置。<span class="q">○</span>平，彼命反。</span>正以狱成告于大司寇，大司寇听之棘木之下。<span class="q">《周礼》乡师之属，“辨其狱讼，异其死刑之罪而要之，职听於朝。司寇听之”。朝，王之外朝也。左九棘，孤卿大夫位焉。右九棘，公、侯、伯、子、男位焉。面三槐，三公位焉。<span class="q">○</span>棘，纪力反。要之，於妙反，谓要最，旧一遥反。槐，回、怀二音。</span>大司寇以狱之成告於王，王命三公参听之。<span class="q">王使三公复与司寇及正共平之，重刑也。《周礼》：王欲免之，乃命公会其期。</span>三公以狱之成告於王，王三又，然后制刑。<span class="q">又当作宥。宥，宽也。一宥曰不识，再宥曰过失，三宥曰遗忘。<span class="q">○</span>又，义作宥。忘音妄。</span>凡作刑罚，轻无赦。<span class="q">法虽轻，不赦之，为人易犯。<span class="q">○</span>为，于伪反。易，以豉反，后“易犯”同。</span>刑者侀也，侀者成也。一成而不可变，故君子尽心焉。<span class="q">变，更也。侀音刑。</span>析言破律，乱名改作，执左道以乱政，杀。<span class="q">析言破律，巧卖法令者也。乱名改作，谓变易官与物之名，更造法度。左道，若巫蛊及俗禁。<span class="q">○</span>析，思历反。乱名如字，王肃作循名。巧，起教反，又如字。蛊音古。</span>作淫声、异服、奇技、奇器以疑众，杀。<span class="q">淫声，郑、卫之属也。异服，若聚鹬冠、琼弁也。奇技、奇器，若公轮般请以机窆。<span class="q">○</span>鹬，伊必反，徐音述。弁，皮恋反。般，百间反。</span>行伪而坚，言伪而辩，学非而博，顺非而泽以疑众，杀。<span class="q">皆谓虚华捷给无诚者也。<span class="q">○</span>行，下孟反。华，户瓜反，又如字。</span>假於鬼神、时日、卜筮以疑众，杀。<span class="q">今时持丧葬、筑盖、嫁取、卜数文书，使民倍礼违制。<span class="q">○</span>日，入一反。</span>此四诛者，不以听。<span class="q">为其为害大，而辞不可明。</span>凡执禁以齐众，不赦过。<span class="q">亦为人将易犯。</span>有圭璧金璋，不粥於市。命服命车，不粥於市。宗庙之器，不粥於市。牺牲，不粥於市。戎器，不粥於市。<span class="q">尊物，非民所宜有。戎器，军器也。粥，卖也。<span class="q">○</span>璋，之羊反。</span>用器不中度，不粥於市。兵车不中度，不粥於市。布帛精粗不中数，幅广狭不中量，不粥於市。奸色乱正色，不粥於市。<span class="q">凡以其不可用也。用器，弓矢、耒耜、饮食器也。度，丈尺也。数，升缕多少。中，丁仲反，下皆同。幅，方服反。耒耜，上力对反；下音似。</span>锦文珠玉成器，不粥於市。衣服饮食，不粥於市。<span class="q">不示民以奢与贪也。成犹善也。</span>五穀不时，果实未孰，不粥於市。<span class="q">物未成，不利人。</span>木不中伐，不粥於市。<span class="q">伐之非时，不中用。《周礼》：“仲冬斩阳木，仲夏斩阴木。”<span class="q">○</span>夏，户嫁反，下“春夏”同。</span>禽兽鱼鳖不中杀，不粥於市。<span class="q">杀之非时，不中用。《月令》：“季冬始渔。”《周礼》：“春献鳖蜃。”<span class="q">○</span>蜃，常忍反，雉化为之。</span>关执禁以讥，禁异服，识异言。<span class="q">关，竟上门。讥，呵察。<span class="q">○</span>竟者境。苛音何，又呼河反，本亦成呵。</span>

[疏]“司寇”至“异言”。<span class="q">○</span>正义曰：此一节总明论司寇听讼刑罚禁止之事，各随文解之。从此至“赦从重”，论司寇正刑明辟之法。<span class="q">○</span>“正刑明辟”者，谓司寇当正定刑书，明断罪法，使刑不差二，法不倾邪，以听天下狱讼。<span class="q">○</span>“必三刺”者，言正刑明辟听讼之时，刑法宜慎，不可专制，故必须三刺以求民情。“有旨无简，不听”，求民情，既得其所犯之罪，虽有旨意，无诚实之状，则不听之，不论以为罪也。<span class="q">○</span>“附从轻”者，附谓施刑，施刑之时，此人所犯之罪在轻重之间；可轻可重，则当求可轻之刑而附之，则罪疑惟轻是也。<span class="q">○</span>“赦从重”者，谓所犯之罪，本非意故为，而入重罪。今放赦之时，从重罪之上而赦之，其意轻故也。即《尚书》云“眚灾肆赦”是也。<span class="q">○</span>注“一曰”至“万民”。<span class="q">○</span>正义曰：按《周礼·司刺》云：“壹刺曰讯群臣，再刺曰讯群吏，三刺曰讯万民。”刺，杀也。谓欲杀犯罪之人，其一问可杀与否於群臣，群臣谓公卿大夫士；其二问可杀与否於群吏，群吏谓庶人在官者，其三问可杀与否於庶人，庶人谓万姓众来观者。此三刺虽以杀为本，其被刑不杀者，亦当问之。<span class="q">○</span>注“简诚”至“为罪”。<span class="q">○</span>正义曰：旨，意也。简，诚也。言犯罪者，虽有其意而无诚实者，则不论之以为罪也。<span class="q">○</span>注“虽是罪可重，犹赦之”。<span class="q">○</span>正义曰：此赦从重，与上附从轻，皆是从重入轻。所以再见其文者，附从轻，谓施刑从轻；赦从重，谓放赦从重，所以异也。<span class="q">○</span>“凡制”至“於事”。<span class="q">○</span>此一条论造制五刑，须合天意轻重；施於刑罚，必附本情。<span class="q">○</span>“必即天论”者，即，就也。论谓论议。言制五刑之时，必就上天之意论议轻重。天意好生，又有时以生，有时以杀，言论议刑时，亦当好生，又就天道，使生杀得中。论或为伦，伦，理也，谓就天之伦理，即是好生及好杀得中之理，故郑云“言与天意合”。<span class="q">○</span>“邮罚丽於事”者，邮，过也，谓断人所过。罚谓责罚其身。丽，附也。言断其罪过，及责罚其身，皆依附於所犯之事，不可离其本事，假他别事而为喜怒也。<span class="q">○</span>注“制断”至“为伦”。<span class="q">○</span>正义曰：经云“制五刑”，必论古人造制五刑。下云“必即天论”及“邮罚丽於事”，皆论断罪之法，故以制为断，非言初制五刑。制是裁制，故为断也。引闵子曰“古之道不即人心”者，证经即为即就之义。按宣元年《公羊传》云：“古者臣有大丧，则君三年不呼其门。已练可以弁冕，服金革之事，君使之，非也。臣行之，礼也。闵子要绖而服事，既而曰：若此乎？古之道不即人心。退而致仕。孔子盖善之也。”闵子性孝，以为在丧从戎，不即人情为制此礼，是古之所制，故闵子嫌之。言论或为伦者，诸本或有作伦者，故云“或为伦”也。<span class="q">○</span>“凡听”至“成之”。<span class="q">○</span>原，本也。权，平也。凡犯罪之人，或子为父隐，臣为国讳。虽触刑禁，而非其本恶，故听讼者，本其宿情，立其恩义，为平量之恕而免放。“意论轻重之序”者，意谓思念也。听讼者，以尽意思念，论量罪之轻重次序，不有越滥也。<span class="q">○</span>“慎测浅深之量以别之”者，谓谨慎测度罪人意之善恶浅深之量以别之，谓分别善恶，使不相乱。<span class="q">○</span>“悉其聪明，致其忠爱，以尽之”者，谓听狱之人，尽悉已之聪明，寻其事之根本，又致其忠恕仁爱，不使严酷枉滥，以尽犯罪人情，不有抑屈。<span class="q">○</span>“疑狱，汜与众共之”者，疑狱，谓事可疑难断者也。氾，广也。巳若疑彼罪，而不能断决当广与众庶共论决之也。“众疑，赦之”者，若众人疑惑，则当放赦之，故《书》云：“与其杀不辜，宁失不经。”<span class="q">○</span>“必察小大之比以成之”者，小大犹轻重也。比，例也。巳行故事曰比。此言虽疑而赦之，不可直尔而放，当必察按旧法轻重之例，以成於事。<span class="q">○</span>“成狱”至“制刑”。<span class="q">○</span>“成狱辞”者，谓狱吏初责覈罪人之辞，已成定也。“史以狱成告於正”者，史，司寇吏也。正，狱之正也。吏以成辞告於正也。<span class="q">○</span>“正听之”者，正得吏告罪成之辞，而又听察也。<span class="q">○</span>“正以狱成告於大司寇”者，正听已竟，又列狱成之辞，告於大司寇也。<span class="q">○</span>“大司寇听之棘木之下”者，大司寇得正之告，而又听察於棘木之下，谓王之外朝也。<span class="q">○</span>“大司寇听狱之成告於王”者，大司寇与公卿在朝槐棘之下，听狱讼成，以告於王也。<span class="q">○</span>“王命三公参听之”，王既得司寇之告成辞，而刑辟不可米荦，故王又命三公与司寇及正更共参准听之也。<span class="q">○</span>“三公以狱之成告于王”者，三公参听得其情实，以狱成辞以告於王也。<span class="q">○</span>“王三又”者，三，三事也。又当为宥。宥，宽也。王得三公之告，则以三军命宽之也。<span class="q">○</span>注“正所”至“所置”。<span class="q">○</span>正义曰：按《周礼》乡师属地官，不掌狱讼。而云“乡师”者，乡谓乡士也，师谓士师也。云“之属”者，谓遂士、县士、方士之等。云“今汉有正平丞，秦所置”者，按《汉书·百官公卿表》“廷尉，秦官，掌刑辟，有正左右监。宣帝地节三年，初置左右平”。郑见古有正，连言平耳。此《王制》多是殷法，秦则放殷置之。<span class="q">○</span>注“周礼”至“位焉”。<span class="q">○</span>正义曰：“《周礼》乡师之属”至“职听於朝”，是乡士及遂士、县士职文。云“异其死刑之罪”者，郑云“异谓殊其文书”，谓殊异其应死刑之罪，别为簿书而要之，郑云“要之，为其罪法之要辞，如今劾矣”，即是囚之状辩为要状。云“司寇听之。朝，王之外朝也”者，按朝士职掌外朝之法，云“左嘉石，平罢民焉。右肺石，达穷民焉”。罢民则是犯罪之人，故知听於外朝也。云“左九棘”至“三公位焉”，皆《朝士职》文。故其职云“左九棘，孤卿大夫位焉，群士在其后。右九棘，公、侯、伯、子、男位焉，群吏在其后。面三槐，三公位焉，州长众庶在其后”。郑云“棘取赤心而外刺”，“槐之言怀也，怀来人於此”。郑康成以为此外朝，位在皋门内，库门之外。<span class="q">○</span>注“王使”至“其期”。<span class="q">○</span>正义曰：经直云“王命三公参听之”，得知三公复与司寇及正共平之者，以参听之，是三公之外，共人相参而听之。上既有正与司寇，故知司寇及正在焉。云“《周礼》王欲免之，乃命三公会其期”者，按《周礼》乡士掌六乡之狱，“若欲免之，则王会其朝”。遂士掌六遂之狱，“若欲免之，则王令三公会其期”。县士掌野狱，“若欲免之，则王命六卿会其期”。此《遂士职》文也，独举遂士公会其期者，以经云“王命三公”，故举遂士言之。举中以见上下，则六乡王自会之。县野之狱，王命六卿会之，六卿以狱告于王也。<span class="q">○</span>注“一宥”至“遗忘”。<span class="q">○</span>正义曰：此“一宥”以下，是《周礼·司刺》文。郑康成云：“识，审也。不审，若仇雠当报甲，见乙，诚以为甲而杀之者。过失，若举刃欲斫伐，而轶中人者。遗忘，若间帷薄，忘有在焉，而以兵矢投射之。”王恐有此三事致罪，故令以三事宥之。若不当三事，故造罪者，然后制刑。<span class="q">○</span>“凡作刑罚，轻无赦”，此文起例，故云“凡作刑罚”也。此非疑狱，故虽轻不赦也。若轻者辄赦，则犯者众也。故《书》云“刑故无小”，虽轻不赦之，为人易犯也。<span class="q">○</span>“刑者”至“心焉”。<span class="q">○</span>此说刑之不可变改，故云“刑者侀也”。上刑是刑罚之刑，下侀是侀体之侀。训此刑罚之刑以为侀，体之侀言刑罚之刑加人侀体。又云“侀者成也”，言侀体之侀，是人之成就容貌，容貌一成之后，若以刀锯凿之，断者不可续，死者不可生，故云“不可变”，故君子尽心以听刑焉，则上悉其聪明，致其忠爱是也。<span class="q">○</span>注“左道”至“俗禁”。<span class="q">○</span>正义曰：卢云：“左道谓邪道，地道尊右，右为贵。”故《汉书》云“右贤左愚，右贵左贱”，故正道为右，不正道为左。若巫蛊及俗禁者，按《汉书》武帝时，江充埋桐人於大子宫是也。初江充曾犯大子，后王将老，欲立太子。太子立必诛充，充遂谋大子，为桐人六枚，埋在大子宫中，乃谗大子於帝曰：“臣观大子宫有巫气。”王遂令江充检之，果掘得桐人六枚，尽以针刺之。太子以自无此事，意不服，遂杀充。武帝故怒，遂遣丞相刘屈釐将兵伐大子，大子急窜於湖县民家而藏。后事发，大子遂自杀而死於其处。壶关老人讼大子无罪，帝乃悔之，因立园陵於湖县，故思子望子归来。蛊者，损坏之名，故《左传》云“皿虫为蛊”，是虫食器皿，巫行邪术，损坏於人。俗禁者，若前汉张竦行辟反支。《后汉书·郭躬传》有陈伯子者，出辟往亡，入辟归忌是也。<span class="q">○</span>注“淫声”至“机窆”。<span class="q">○</span>正义曰：“淫声，郑卫之属”者，以郑卫多淫风，故郑卫为淫声。云“之属”者，则桑间濮上之音，故《乐记》云“郑卫之音，乱世之音。桑间濮上之音，亡国之音”是也。云“异服若聚鹬冠琼弁”者，按僖二十四年《左传》云郑子臧“好聚鹬冠，郑伯闻而恶之”使盗“杀之于陈宋之间。”琼弁者，僖二十八年《左传》云：“初，楚子玉自为琼弁玉缨。”服虔注云：“谓马饰。”云“若公输般请以机窆”者，指其人巧，谓之奇技。指其机窆，谓之奇器。故奇技奇器，总谓般也。<span class="q">○</span>“行伪”至“众杀”。“行伪而坚”者，行此诈伪而守之坚固，不肯变改；“言伪而辩”者，谓言谈伪事，辞理明辩，不可屈止；“学非而博”者，谓习学非违之书，而又广博；“顺非而泽”者，谓顺从非违之事，而能光泽文饰，以疑於众：如此者杀。按《史记》孔子为鲁司寇，七日而诛少正卯之类是也。<span class="q">○</span>注“皆谓”至“者也”。<span class="q">○</span>正义曰：习伪习非是虚华，辨博而泽是捷给，不可依用，是无诚也。<span class="q">○</span>“假於”至“众杀”。<span class="q">○</span>妄陈邪术，恐惧於人，假讬吉凶，以求财利。“假於鬼神时日卜筮”者，谓假讬鬼神，假讬时日，假讬卜筮，以疑於众。鬼神时日卜筮，共有假文。<span class="q">○</span>注“今时”至“违制”。<span class="q">○</span>正义曰：谓今时之人，持执此丧葬筑盖嫁娶卜数之文书，以惑於众，妄陈祸福，浪说妖祥。筑谓垣墙，盖谓舍宇。<span class="q">○</span>注“尊物”至“卖也”。<span class="q">○</span>正义曰：言圭璧金璋及牺牲戎器，皆是尊贵所合蓄之物，非民所宜有，防民之僣伪也。军器，防民之贼乱也。<span class="q">○</span>注“凡以”至“多少”。<span class="q">○</span>正义曰：此经之物，若其合法度则得粥之，其不合法度者，则不得粥也。<span class="q">○</span>“布帛精粗”者，若朝服之布十五升，斩衰三升，齐衰四升之类是也。<span class="q">○</span>“广狭”者，布广二尺二寸，帛则未闻。郑注《周礼》引《逸巡守礼》幅广四尺，八寸为尺。郑注四当为三，则帛广三尺四寸。“用器，弓矢、耒耜、饮食器”者，《既夕礼》文。既夕敦杅之属，即饮食器也。<span class="q">○</span>注“不示”至“贪也”。<span class="q">○</span>正义曰：锦文珠王成器衣服等不粥者，不示民以奢。饮食不粥者，不示民以贪。此衣服饮食与珠玉连文，据华美者，不得粥之，恐民贪。若寻常饮食，则得粥之，不得群聚耳，故《周礼·司虣》云“禁属游饮食于市”者是也。前经“圭璧金璋”之等，是贵者之器，故注云“非民所宜有”，谓全不合有，以其名位卑故也。此“锦文珠王”等是华丽之物，富人合有，但不得聚之过多，故云“不粥於市”，不示民以奢也。前文“圭璧金璋”，各是一物，即《考工记》“金饰璋”也。皇氏以为用金为印。璋，按定本“璋”字从玉，圭璧之类也。且周时称印曰玺，未有称璋，皇氏之义非也。<span class="q">○</span>注“周礼”至“阴木”。<span class="q">○</span>正义曰：此《周礼·山虞》文。郑注云“阳木生山南者，阴木生山北者，冬斩阳，夏斩阴，坚濡调”。<span class="q">○</span>“关执禁以讥，禁异服，识异言”，司关之官，执此戒禁之书，以讥察出入之人，故云“执禁以讥”。禁此身著异服之人，又记识口为异言之人，防奸伪，察非违。



大史典礼，执简记，奉讳恶。<span class="q">简记，策书也。讳，先王名。恶，忌日，若子卯。<span class="q">○</span>恶，乌路反，注同。策书，侧八反。</span>

[疏]“大史”至“讳恶”。<span class="q">○</span>正义曰：此一经论大史之官典掌礼事，国之得失，是其所掌，执此简记策书，奉其讳恶之事。奉谓进也。讳谓先王之名。恶谓子卯忌日。谓奉进於王以所讳所恶。<span class="q">○</span>注“讳，先王名”。<span class="q">○</span>正义曰：下文云“天子齐戒受谏”，传云“名终将讳之”，故以讳为先王之名。其实馀讳亦大史奉之，故《礼运》云“天子適诸侯，必舍其祖庙，不以礼籍入，是谓天子坏法乱纪”，郑注云“以礼籍入，谓大史典礼执简记，奉讳恶”，是亦讳诸侯之祖父也。云“恶，忌日，若子卯”者，忌日，谓先王之亡日及子卯，故云“若子卯”。纣以甲子日死，桀以乙卯日亡，巳具下《檀弓》疏。此恶亦兼馀事，故《诵训》云“掌道方慝，以诏辟忌”，郑注云“方慝，四方言语所恶”是也。



天子齐戒受谏。<span class="q">岁终，群臣奏岁事，谏王当所改为也。<span class="q">○</span>齐，侧皆反，本亦齐，下皆同。</span>司会以岁之成，质於天子。<span class="q">司会，冢宰之属，掌计要者。成，计要也。质，平也，平其计要。<span class="q">○</span>会，古外反，注同。</span>冢宰齐戒受质。<span class="q">质王受之。</span>大乐正、大司寇、市三官以其成，从质於天子。<span class="q">大乐正，於周宗伯之属。市，司市也，於周司徒之属。从从於司会也。</span>大司徒、大司马、大司空齐戒受质。百官各以其成，质於三官。大司徒、大司马、大司空以百官之成，质於天子。<span class="q">百官，此三官之属。</span>百官齐戒受质，<span class="q">受平报也。</span>然后休老劳农，<span class="q">飨养之。<span class="q">○</span>劳，力报反。</span>成岁事，<span class="q">断计要也。</span>制国用。

[疏]“天子”至“国有”。<span class="q">○</span>正义曰：此下至“制国用”，论岁终天子受质，及百官质於天子，休老劳农，制国用之事也。<span class="q">○</span>“齐戒受谏”者，以其岁终，旧来所施之事，或有不便，须有改为，百官以此上谏於王，天子以其事重，故先齐戒而后受於谏也。“司会以岁之成，质於天子”者，司会总主群官治要，故以一岁治要之成质於天子。质，平也。谓奏上文簿，听天子平量之。<span class="q">○</span>“冢宰齐戒受质”者，冢宰是贰王治事，故亦齐戒赞王，受群官所平之事，谓共王论定也。大乐正、大司寇、市三官以其成从质於天子者，谓此三官各以其当司成要，随从司会平於天子。以周法言之，司会总主群官簿书，则司徒、司马、司空簿书亦司会掌之，质於天子。所以下文司徒、司马、司空各质於天子，不由司会，惟大乐正、大司寇、市三官从司会质於天子者，司会总主治要，先质於王。若今时先申帐目，乐正、司寇、司市当司事少，即径从司会，以质於王。其司徒、司马、司空总主万民，其事既大，虽司会进其治要，仍须各受质属官，亲自质於天子。百官齐戒受质，以司徒、司马、司空质於天子。天子平断毕，当须报於下，故在下百官齐戒受天子所平之要。<span class="q">○</span>“然后休老劳农”者，即十月蜡祭之时，饮酒劳农也。<span class="q">○</span>“成岁事”者，断定计要一岁事成，乃制来岁之国用，故云“制国用”也。<span class="q">○</span>注“岁终”至“为也”。<span class="q">○</span>正义曰：知齐戒受谏是岁终者，以下云“休老劳农”，文相连接，故知是岁终也。以其岁终受质，故知谏王当所改为，谓改其旧事，更为新事，故用岁终。襄十四年《左传》师旷云：“正月孟春，於是乎有之。谏失常也。”彼谏王过恶，故用正月，与此别也。<span class="q">○</span>注“司会”至“计要”。<span class="q">○</span>正义曰：按《天官》“司会中大夫二人”，属冢宰，故云冢宰之属。云“成，计要也”者，按《周礼》注：“岁计曰会，月计曰要，日计曰成。”彼对文耳。此则总而言之，故云“成计要”也。谓一岁薄书，总要成就。<span class="q">○</span>注“大乐”至“会也”。<span class="q">○</span>正义曰：按上文司会直云“冢宰之属”，不云“於周”，此大乐正及市皆云“於周者”，以此文司会与《周礼》兆墁，故不须云於周，此大乐正於周是大司乐，此市亦於周为司市，与《周礼》不同，故以《周礼》明之。云“从，从於司会也”者，以文承上司会质於天子，故知从质者，从司会也。然此大乐正、大司寇及市亦当受属官之质，以其事少，文不见耳。<span class="q">○</span>注“百官，此三官之属”。<span class="q">○</span>正义曰：司徒、司马、司空受百官质，故云“三官之属”。若以殷法言之，按《曲礼》云司徒、司马、司空、司寇、司士。若以夏法言之，按《夏传》司徒、司马、司空三官分主九卿，则兼群官焉。但大乐正、大司寇、司市特自质於天子也。



凡养老，有虞氏以燕礼，夏后氏以飨礼，殷人以食礼，周人脩而兼用之。<span class="q">兼用之，备阴阳也。凡饮养阳气，凡食养阴气。阳用春夏，阴用秋冬。<span class="q">○</span>食音嗣，注及下注并下文“食之”并同。养如字，徐以上反，下同。</span>五十养於乡，六十养於国，七十养於学，达於诸侯。<span class="q">天子诸侯养老同也。国，国中小学，在王宫之左。学，大学也，在郊。小学在国中，大学在郊，此殷制明矣。</span>

[疏]“凡养”至“诸侯”。<span class="q">○</span>正义曰：此一节论虞夏殷周养老不同之事，各依文解之。<span class="q">○</span>“凡养老”者，皇氏云：“人君养老有四种：一是养三老五更；二是子孙为国难而死，王养死者父祖；三是养致仕之老；四是引户校年，养庶人之老。”熊氏云：“天子视学之年，养老一岁有七。”谓四时皆养老。故郑此注“凡饮养阳气，凡食养阴气，阳用春夏，阴用秋冬”，是四时凡四也。按《文王世子》云：“凡大合乐，必遂养老。”注云：“大合乐，谓春入学，舍菜合舞。秋，颁学合声。”通前为六。又季春大合乐，天子视学亦养老，《世子》云凡视学，必遂养老，是总为七也。<span class="q">○</span>“有虞氏以燕馈瘪者，虞氏云：“燕礼，脱屦升堂。”崔氏云：“燕者，殽烝於俎，行一献之礼，坐而饮酒，以至於醉。以虞氏帝道弘大，故养老以燕礼。”<span class="q">○</span>“夏后氏以飨礼”者，崔氏云：“飨则体荐而不食，爵盈而不饮，依尊卑而为献，取数毕而已。夏既受禅於虞，是茸荃之首，贵尚於礼，故养老以飨礼，相养敬也。”<span class="q">○</span>“殷人以食礼”者，崔氏云：“不饮酒，享大牢，以礼食之，殷人质素，威仪简少，故养老以养礼。”<span class="q">○</span>“周人脩而兼用之”者，谓周人脩三代之礼，而兼用之以养老。春夏养老之时，用虞氏燕礼、夏后氏飨礼之法。若秋冬养老之时，用殷人食礼之法。以周极文，故兼用三代之法也。皇氏云享有四种：一是诸侯来朝，天子飨之，则《周礼·大行人职》云“上公之礼，其享礼九献”是也。其牲则体荐，体荐则房烝。故《春秋》宣十六年《左传》云：“享有体荐。”又《国语》云：“王公立饫，则有房烝。”其所云饫，即谓飨也。立而成礼，谓之为饫也。其礼亦有饭食，故《舂人》云：“凡飨食，共其食米。”郑云“享有食米，则飨礼兼燕与食”是也。二是王亲戚及诸侯之臣来聘，王飨之，礼亦有饭食及酒者，亲戚及贱臣不须礼隆，但示慈惠，故并得饮食之也。其酌数亦当依命，其牲折俎，亦曰殽烝也。故《国语》云“亲戚宴飨，则有餚烝”，谓以燕礼而飨则有之也。又《左传》宣十六年云：“享有体荐，宴有折俎，公当享，卿当宴，王室之礼也。”时定王享士会而用折俎，以《国语》及《左传》，故知王亲戚及诸侯之大夫来聘皆折俎飨也。其飨朝廷之臣，亦当然也。三是戎狄之君使来，王享之，其礼则委飨也。其来聘贱，故王不亲飨之，但以牲全体委与之也。故《国语》云“戎翟贪而不让，坐诸门外而体委与之”是也。此谓戎狄使臣贱之，故委飨。若夷狄君来则当与中国子男同，故《小行人职》掌小宾小客，所陈牲牢，当不异也。四是享宿卫及耆老孤子，则以醉为度，故《酒正》云：“凡飨士庶子，享耆老孤子，皆共其酒，无酌数。”郑云：“要以醉为度。”“食礼”者，有饭有殽，虽设酒而不饮，其礼以饭为主，故曰食也。其礼有二种，一是礼食，故《大行人》云诸公三食之礼有九举，及公食大夫礼之属是也。二是燕食者，谓臣下自与宾客旦夕共食是也。按郑注《曲礼》“酒浆处右”云：“此大夫士与宾客燕食之礼。”“燕礼”者，凡正享食在庙，燕则於寝，燕以示慈惠，故在於寝也。燕礼则折俎，有酒而无饭也，其牲用狗。谓为燕者，《诗毛传》云：“燕，安也。”其礼最轻，升堂行一献礼，毕，而说屦升堂，坐饮以至醉也。《仪礼》犹有诸侯《燕礼》一篇也。然凡燕礼亦有二种，一是燕同姓，二是燕异姓。若燕同姓，夜则饮之；其於异姓，让之而止。故《诗·湛露》“天子燕诸侯”篇，郑笺云：“夜饮之礼，同姓则成之，其庶姓让之则止。”其此燕飨食致仕之老，皇氏云：“则当用正飨、正食、正燕之礼，以其有贤德者，不可以亵礼待之。”其飨死事之老，不必有德，又是老人不宜久立，当用折俎之飨，燕食之食，老人不合夜饮，当用异姓之燕礼。<span class="q">○</span>注“兼用”至“秋冬”。<span class="q">○</span>正义曰：“兼用之，备阴阳”者，以燕之与飨是饮酒之礼，是阳，阳而无阴。食是饭，饭是阴，阴而无阳。周兼用之，故云备阴阳也。云“凡饮养阳气，凡食养阴气”者，《郊特牲》文。所以饮养阳者，饮是清虚阳气之象，食是形质阴体之义。云“阳用春夏，阴用秋冬”者，按《郊特牲》云“飨禘有乐而食尝无乐”，是故春禘而秋尝，享与禘连文，故知飨在春。食与尝连文，故知食在秋。彼不云冬夏者，彼是殷礼，此言冬夏者据周法也。或郑因春而言夏，因秋而见冬。虽周，冬夏不养老也。就如熊义，去冬夏则一年有五养老也。又春合舞，秋合声，即是春秋养老之事，冬夏更无养老，通季春大合乐有三养老也。熊氏以为春秋各再养老，故为一年七养老也。去冬夏犹为五，义实可疑。皇氏云：“春夏虽以饮为主，亦有食，先行飨，次燕，次食。秋冬以食为主，亦有飨，先行食，次燕，次享，一日之中，三事行毕。”义或然也。<span class="q">○</span>“五十”至“诸侯”。<span class="q">○</span>此谓子孙为国死难，而王养其父祖也。五十始衰，故养於乡学。<span class="q">○</span>“六十养於国”者，六十渐衰，养礼弥厚，故养之於小学，小学在国中也。<span class="q">○</span>“七十养於学”者，七十大衰，养礼转重，故养於大学。<span class="q">○</span>“达於诸侯”者，言此养老之事，非惟天子之法，乃通达於诸侯。卢、王等以为养於乡，云不为力政养於国，云不与服戎，皆谓养庶人之老也。非郑义，故郑注云“国中小学”也。<span class="q">○</span>注“国国”至“明矣”。<span class="q">○</span>正义曰：养於国与养於学文相对，故知国亦是学也。六十少於七十者，六十者宜养於小学，七十者宜养於大学，故云“国，国中小学”。云“在王宫之左”者，据上文而知。云“小学在国中，大学在郊，此殷制明矣”者，以上文云“小学在公宫南之左，大学在郊”，下文云“殷人养国老於右学，养庶老於左学”，贵右而贱左。小学在国中，左也；大学在郊，右也，与殷同也，故云“此殷制明矣”。以此篇从上以来，虽解为殷制，无正据可冯，因此小学大学是殷制不疑，故云“明矣”。



八十拜君命，一坐再至，瞽亦如之。九十使人受。<span class="q">命，谓君不亲飨食，必以其礼致之。<span class="q">○</span>瞽音古。</span>五十异粻，六十宿肉，七十贰膳，八十常珍，九十饮食不离寝，膳饮从於游可也。<span class="q">粻，粮也。贰，副也。游谓出入止观。<span class="q">○</span>粻，涉良反。离，力智反。观，古乱反。</span>六十岁制，七十时制，八十月制，九十日脩。唯绞、紟、衾、冒，死而后制。<span class="q">绞、紟、衾、冒，一日二日而可为者。<span class="q">○</span>绞，户交反。紟，其鸩反。冒，亡报反。</span>五十始衰，六十非肉不饱，七十非帛不暖，八十非人不暖，九十虽得人不暖矣。<span class="q">暖，温。<span class="q">○</span>暖，乃管反，下同。</span>五十杖於家，六十杖於乡，七十杖於国，八十杖於朝，九十者，天子欲有问焉，则就其室，以珍从。<span class="q">尊养之。<span class="q">○</span>从，才用反，又如字。</span>七十不俟朝，<span class="q">大夫士之老者，揖君则退。</span>八十月告存，<span class="q">每月致膳。</span>九十日有秩。<span class="q">秩，常也。有常膳。</span>五十不从力政，六十不与服戎，七十不与宾客之事，八十齐丧之事弗及也。<span class="q">力稍衰也。力政，城道之役也。与，及也。八十不齐，则不祭也。子代之祭，是谓宗子不孤。<span class="q">○</span>与音预，下及注同。</span>五十而爵，<span class="q">贤者命为大夫。</span>六十不亲学，<span class="q">不能备弟子礼。</span>七十致政，唯衰麻为丧。<span class="q">致政，还君事。</span>

[疏]“八十”至“为丧”。<span class="q">○</span>正义曰：此一节论老人力衰，与少不同之事，各随文解之。<span class="q">○</span>七十养於大学，至於八十年渐衰弱，不堪来学受养，君以飨食之礼，使人就家致之。其受君命之时，理须再拜，不堪为劳，一坐於地，而首再至於地。瞽人无目，恐其倾倒，拜君命之时，亦当如此，故云“亦如之”。<span class="q">○</span>“五十”至“可也”。<span class="q">○</span>自此以下杂记卿大夫士及庶人年老节制在家自养之法，随年为品也。<span class="q">○</span>“五十异粻”者，粻，粮也。五十始衰，粮宜自异，不可与少壮者同也。<span class="q">○</span>“六十宿肉”者，转老，故恒宿肉在帐下，不使求而不得也。<span class="q">○</span>“七十贰膳”者，贰，副也。膳，善食也。恒令善食有储副，不使有阙也。<span class="q">○</span>“八十常珍”者，珍谓常食之皆珍奇美食，寻常使有。<span class="q">○</span>“九十饮食不离寝”者，谓老人饮食无时，或急求须得，故不离於寝。<span class="q">○</span>“膳饮从於游可也”者，谓美善之膳，水浆之饮，从於老人所游之处，其理可也。<span class="q">○</span>“六十”至“后制”。<span class="q">○</span>“六十岁制”者，明老而预为送终之具也。年既衰老，故逆辨之也。岁制，谓棺也。不易可成，故岁制。然此谓大夫以下耳，人君即位为椑，不待六十也。其椁则死后为之，以其葬尚赊，故《檀弓》云“旬而布材”是也。<span class="q">○</span>“七十时制”者，时制，谓一时可辨，是衣物之难得者。是年转老，所须辨转切也。<span class="q">○</span>“八十月制”者，月制，谓一月可辨，衣物易得者也。渐老弥切也。<span class="q">○</span>“九十日脩”者，至九十棺衣皆毕，但日日脩理之，为近於终故也。“惟绞紟衾冒，死而后制”者，此四物易成，故生不逆为，须亡乃制也。故《檀弓》云：“一日二日而可为也者，君子弗为也。”<span class="q">○</span>“七十”至“有秩”。<span class="q">○</span>此谓大夫士老年而听致仕者，则七十杖於国，朝君之时，入门至朝位，君出，揖之即退，不待朝事毕也。若不听致仕，则《祭义》云：“七十杖於朝，八十不俟朝。”<span class="q">○</span>“八十月告存”者，告谓问也。君每月使人致膳告问存否。<span class="q">○</span>“九十日有秩”者，以至年老方极。秩，常也。君则日使人以常膳致之，故云“日有秩”。<span class="q">○</span>注“大夫”至“则退”。<span class="q">○</span>正义曰：按《仪礼·大射》“卿大夫皆入门右，北面”，“公降立于阼阶之东南，南乡”，“揖大夫，大夫皆少进”，彼郑注云“变尔言揖”。使近北者尔揖，君则退，谓就位，君揖之时，七十老者则退，故《祭义》注云：“君揖之即退，不待朝事毕。”其少壮者，则待朝事之终也。<span class="q">○</span>注“每月致膳”。<span class="q">○</span>正义曰：经直云“月告存”，知非直遣人告问存否。必知致膳者，以下云“九十日有秩”，上文云“天子欲有问焉，则就其室，以珍从”，明八十每月告存之时，必当致膳也。<span class="q">○</span>注“力稍”至“不孤”。<span class="q">○</span>正义曰：以上文岁制及杖於家之属，兼含大夫士及庶人之老。此五十不从力政，及不与服戎，惟据庶人之事，故云“力政，城道之役也”，谓筑城垣治道也。其大夫士六十未致仕，若为军将，当与服戎，故知此据庶人也。按《异义》：“《礼》戴说《王制》云：‘五十不从力政，六十不与服戎。’《易孟氏》、《韩诗》说‘年二十行役，三十受兵，六十还兵’。《古周礼》说‘国中自七尺以及六十，野自六尺以及六十有五，皆征之’。许慎谨按云：《五经》说皆不同，是无明文所据。汉承百王而制二十三而役，五十六而免。六十五已老，而周复征之，非用民意。”是许以《周礼》为非。郑駮之云：“《周礼》是周公之制，《王制》是孔子之后大贤所记先王之事，《周礼》所谓皆征之者，使为胥徒给公家之事，如今之正卫耳。六十而不与服戎，胥徒事暇，坐息之间，多其五岁，又何太违之？”云“徒给公家之事”，云“非用民意”，取《王制》所云“力政挽引筑作之事”；所谓服戎，谓从军为士卒也：二者皆劳於胥徒，故早舍之。如郑此言，力政田役为重，故云“五十免之”，故此五十不从力政，《祭义》云“五十不为甸徒”也。戎事差轻，六十不与服戎，及《孟氏》说“六十选兵”是也。胥徒又轻，故野外六十五犹征之。若四郊之内，以其多役，其胥徒之事，六十则免。初受役之时，始年二十也。其野王城之外，力役又少，胥徒之事，十五则征之，至六十五。其力政之事，皆二十受之；兵革之事，则三十受之，故《易孟氏》、《诗韩氏》皆云“二十行役，三十受兵”也。云“是谓宗子不孤”者，以父是宗子，年已八十，子则代之而祭。若父不为宗子，则不主祭祀，无祭可代。今已是父嫡子代父而祭之，是有父之宗子。按《丧服》云：“宗子孤为殇。”以无父则称孤，明有父则不孤，故云“是谓宗子不孤”也。<span class="q">○</span>注“贤者命为大夫”。<span class="q">○</span>正义曰：经文云“五十而爵”，郑知非命为士而云大夫者，以《王制》殷法，殷则士无爵。此经云而爵，故知是大夫也。此谓凡常之人有贤德，故五十始为大夫。若其有德，不必五十，则《丧服》“小功”章云“大夫为昆弟之长殇”，是幼为大夫，为兄之长殇。



有虞氏养国老於上庠，养庶老於下庠。夏后氏养国老於东序，养庶老於西序。殷人养国老於右学，养庶老於左学。周人养国老於东胶，养庶老於虞庠，虞庠在国之西郊。<span class="q">皆学名也。异者，四代相变耳，或上西，或上东，或贵在国，或贵在郊。上庠、右学，大学也，在西郊；下庠、左学，小学也，在国中王宫之东；东序、东胶，亦大学，在国中王宫之东；西序、虞庠亦小学也，西序在西郊，周立小学於西郊。胶之言纠也，庠之言养也。周之小学为有虞氏之庠制，是以名庠。云其立乡学亦如之。胶，或作练。<span class="q">○</span>纠，居黝反，徐居酉反。絿音求，又音虬。</span>有虞氏皇而祭，深衣而养老。夏后氏收而祭，燕衣而养老。殷人哻而祭，缟衣而养老。周人冕而祭，玄衣而养老。<span class="q">玄，冕属也，画羽饰焉。凡冕属，其服皆玄上纁下。有虞氏十二章，周九章，夏、殷未闻。凡养老之服，皆其时与群臣燕之服。有虞氏质，深衣而巳。夏而改之，尚黑而黑衣裳。殷尚白而缟衣裳。周则兼用之，玄衣素裳。其冠则弁追，章甫，委貌也。诸侯以天子之燕服为朝服，《燕礼》曰：“燕，朝服。”服是服也。王者之后，亦以燕服为之。鲁季康子朝服以缟，僣宋之礼也。天子皮弁，以日视朝也。<span class="q">○</span>{羽王}〈禾音〉皇，本又作皇。哻，况甫反。缟，古老反，又古报反。纁，许云反。牟，亡侯反。追，丁雷反。</span>凡茸荃养老，皆引年。<span class="q">已而引户校年，当行复除也。老人众多，非贤者不可皆养。<span class="q">○</span>复除，上音福；下如字，又直虑反。</span>八十者，一子不从政。九十者，其家不从政。废疾非人不养者，一人不从政。<span class="q">废，废於人事。<span class="q">○</span>养如字，又以尚反。</span>父母之丧，三年不从政。齐衰大功之丧，三月不从政。将徙於诸侯，三月不从政。自诸侯来徙家，期不从政。<span class="q">自，从也。<span class="q">○</span>期音基。</span>

[疏]“有虞”至“从政”。<span class="q">○</span>正义曰：此一节明养致仕老及庶人老给赐之事，各依文解之。<span class="q">○</span>注“皆学”至“如之”。<span class="q">○</span>正义曰：此四代养老之处，虽其名不同，以殷人云右学、左学，虞氏云上庠、下庠，《学记》云“党有庠”，《文王世子》云“学干戈羽籥於东序”，以此约之，故知“皆学名也”。“养老必在学”者，以学教孝悌之处，故於中养老。熊氏云：“国老谓卿大夫致仕者，庶老谓士也。”皇氏云：“庶老兼庶人在官者。”其致仕之老，大夫以上当养从国老之法，士养从庶老之法，故《外饔》云“邦飨耆老，掌其割享”，郑注引此“周人养国老於东胶，养庶老於虞庠”是也。虞、殷尚质，贵取物成，故大学在西，小学在东。夏、周贵文，取积渐长养，故大学在东，小学在西。故云“上庠、右学，大学也，在西郊；下庠、左学，小学也，在国中王宫之东”，以虞殷质，俱贵於西，故并言之；夏、周为文，皆上东，故亦并言之，云“东序、东胶，亦大学，在国中王宫之东；西序、虞序亦小学也，西序在西郊，周立小学於西郊”是也。云“周之小学为有虞氏之庠制”者，庠则后有室，前有堂。若夏后氏之序，及周之学所在序者，皆与庠制同。其州党之序，则歇前而已。序则豫也。故《乡射》云：“豫则钩楹内，堂则由楹外。”彼郑注“豫读如成周宣谢灾之谢”是也。云“其立乡学亦如之”者，言乡学亦为庠制，故上文云“耆老皆朝于庠”是也。周大学在国之西郊，郑《駮异义》云“三灵一雍在郊”者，熊氏云“文王之时犹从殷礼，故辟廱大学在郊”。刘氏以为周之小学为辟廱在郊。<span class="q">○</span>注“皇冕”至“朝也”。<span class="q">○</span>正义曰：以皇与下冕相对，故为冕属。按《周礼》有“设皇邸”，又云“有皇舞”，皆为“凤皇”之字，凤羽五采，故云画羽饰之。按上注云“虞夏之制，天子服有日月星辰”，此云“夏殷未闻”者，以《皋陶谟》谓之虞夏书，因彼之成文，故云“虞夏之制”，其实惟谓虞也。云“凡养老之服，皆其时与群臣燕之服”，郑知然者，以经云夏后氏燕衣而养老，周人玄衣而养老。周人燕用玄衣，故知养老燕群臣之服也。云“有虞氏质，深衣而巳”者，深衣谓白布衣，以质，用白布而已，其冠未闻。皇氏云以为养老，首还服皇冠。崔氏云以为与夏周同，未知然否。按《郊特牲》云：“大古冠布，齐则缁之。”大古，则虞氏或用白布冠也。云“夏而改之，尚黑而黑衣裳”者，以殷人尚白用缟衣，夏既尚黑，燕衣黑衣也。云“殷尚白而缟衣裳”者，缟，白色生绢，亦名为素。此缟衣谓白，白布深衣也。云“周则兼用之，玄衣素裳”者，以经云“玄衣而养老”，若衣裳俱玄，则与夏不异。又《仪礼》朝服缁布衣素裳，缁则玄，故为玄衣素裳。上养老云周人脩而兼用之，故养老之衣，亦脩而兼用之。云“其冠则牟追、章甫，委貌也”者，按《仪礼》朝服首著玄冠，玄冠即委貌。以此推之，则殷之朝服，则皆著章甫之冠，夏之朝服著牟追。云“诸侯以天子之燕服为朝服”者，以《燕礼》诸侯燕臣子用朝服，明天子之燕亦朝服也。引《燕礼》曰“燕，朝服”者，证朝、燕同。云“服是服也”者，言燕时服是玄衣素裳之服。崔氏云：“天子燕畿内诸侯以缁衣，燕畿外诸侯以玄冠。诸侯各以为朝服，事无明文，不可依也。”云“王者之后，亦以燕服为之”者，《玉藻》云：“鲁季康子朝服以缟。”若当时无朝服以缟，康子不应服之，明是宋人所著，故康子僣效之。宋既朝服以缟，杞当朝服以玄。云“天子皮弁，以日视朝也”者，《玉藻》文。引之者，证天子以诸侯朝服之别，按《诗·頍弁》注云：“礼，天子诸侯朝服以燕，天子之朝服以皮弁。”服以皮弁服，燕不用玄衣者，《诗》所谓燕同姓诸公及异姓甥舅等，故用皮弁，尚质故也。若燕其诸侯，则用玄衣，明诸侯则朝服以日视朝，服则玄冕素裳也。《冠礼记》云：“周弁、殷哻、夏收。”郑云：“弁名出於幠，幠，大也，言所以自光大也。哻名出於幠，幠，覆也，所以自覆饰也。收，言所以收敛发也。其制之异，亦未闻。”《冠礼记》又云：“委貌，周道也。章甫，殷道也。母追，夏后氏之道也。”郑注云“委犹安也，言所以安正容貌。章，明也，殷质，言以表明丈夫也”，“母，发声也。追犹堆也。夏后氏质，以其形名之”，“其制之异同未闻”。<span class="q">○</span>“将徙”至“从政”。<span class="q">○</span>此谓大夫采地之民，徙於诸侯为民，以其新徙，当须复除。但诸侯地宽役少，为人所欲，故惟三月不从政。<span class="q">○</span>“自诸侯来徙於家”者，谓诸侯之民，来徙於大夫之邑，以大夫役多地狭，欲令人贪之，故期不从政。按《旅师》云：“新甿之治皆听之，使无征役。”郑注引此文以证之，是据民之迁徙。王肃及庾氏等以为据仕者从大夫家出仕诸侯，从诸侯退仕大夫，非郑义也。



少而无父者谓之孤，老而无子者谓之独，老而无妻者谓之矜，老而无夫者谓之寡。此四者，天民之穷而无告者也，皆有常饩。<span class="q">饩，廪也。<span class="q">○</span>少，诗照反，下注“少者”同。矜，本又作鳏，同古顽反。廪，兵品反。</span>

[疏]“少而”至“常饩”。正义曰：此一节论矜恤鳏寡孤独之事。无妻无夫谓之矜寡者，按《孝经》云“男子六十无妻曰鳏，妇人五十无夫曰寡”。舜年三十而《尚书》谓之鳏者，以其父顽母嚚，无为娶之端，故虽三十而亦称鳏。《诗》云：“何草不黄，何人不矜。”据久役在外，嫁娶失时，亦谓之为矜。矜与鳏同，其男子无妻，亦谓之寡。《左传》云：“崔杼生成及疆而寡。”按刘熙《释名》云：“无妻曰鳏，愁悒不能寐，目恒鳏鳏然，其字从鱼，鱼目恒不闭。无夫曰寡，寡，倮也，倮然，单独也。无父曰孤，孤，顾也，顾望无所瞻见也。无子曰独，独，鹿也，鹿鹿无所依也。”



瘖、聋、跛躃、断者、侏儒，百工各以其器食之。<span class="q">断谓支节绝也。侏儒，短人也。器，能也。<span class="q">○</span>瘖，於金反，哑也。聋，力东反。跛，彼我反；躄，必亦反，两足不能行也。侏音朱。</span>

[疏]“瘖聋”至“食之”。<span class="q">○</span>正义曰：此一节论矜恤疾民之事。瘖谓口不能言，聋谓耳不闻声，跛躃谓足不能行，断者谓支节解绝，侏儒谓容貌短小。百工谓有杂技艺，此等既非老无告，不可特与常饩。既有疾病，不可不养，以其病尚轻，不可虚费官物，故各以其器食之。器，能也。因其各有所能，供官役，使以廪饩食之。按《晋语》云文公问八疾，胥臣对云“戚施权镈”，注云“使击锺”；“蘧除蒙璆”，注云“璆是玉磬，使击之”；“侏儒扶庐”，注云“扶，持也，庐，戟柄也；“矇瞍循声”，注云“歌咏琴瑟”；“聋瞶司火”，注云“使主然火”。其“童昏、嚚瘖、憔侥，官师所不材，宜於掌土”，是各以器食之。《外传》不云“跛”，此不云“蘧蒢戚施”，设文不具。《外传》瘖与憔侥置於掌土，此瘖与侏儒其器食之者，今古法异也。



道路，男子由右，妇人由左，车从中央。<span class="q">道中茸芫，远别也。<span class="q">○</span>别，彼别反，下文并注同。</span>父之齿随行，兄之齿雁行，朋友不相逾。<span class="q">广敬也。谓於涂中。<span class="q">○</span>行如字，一音户刚反，下“雁行”同。</span>轻任并，重任分，班白不提挈。<span class="q">皆谓以与少者。杂色曰班。<span class="q">○</span>并，必性反，本又作并。提音啼。挈，本亦作挈，苦结反。</span>

[疏]“轻任并，重任分”。<span class="q">○</span>正义曰：父齿，老也。任谓有担负者，俱应担负，老少并轻，则并与少者担之也。<span class="q">○</span>“重任分”者，老少并重，不可并与少者一人，则分为轻重，重与少者，轻与老者。



君子耆老不徒行，庶人耆老不徒食。<span class="q">徒犹空也。</span><span class="q">○</span>大夫祭器不假。祭器未成，不造燕器。<span class="q">造，为也。</span>

[疏]“大夫祭器不假”。<span class="q">○</span>正义曰：皇氏云：“此谓有地大夫，故祭器不假。若无地大夫，则当假之，故《礼运》云‘大夫祭器不假，声乐皆具，非礼也’，谓无地大夫也。”



方一里者，为田九百亩。<span class="q">一里方三百步。</span>方十里者，为方一里者百，为田九万亩。方百里者，为方十里者百，为田九十亿亩。<span class="q">亿，今十万。<span class="q">○</span>亿，於力反。</span>方千里者，为方百里者百，为田九万亿亩。<span class="q">万亿，今万万也。</span>

[疏]“方一”至“亿万”。<span class="q">○</span>正义曰：此一节论开方之法，总计天子畿外内诸侯之地大小，各依文解之。<span class="q">○</span>“方一里者，为田九百亩”，按《论语》云“步百为亩”，是长一百步，阔一步；“亩百为夫”，是一顷也，长阔一百步；“夫三为屋”，是三顷也，阔三百步长；“屋三为井”，是九百亩也，长阔一里。<span class="q">○</span>注“亿，今十万”。<span class="q">○</span>正义曰：方十里为田九万亩。方百里者为方十里者百，一个十里之方，既为田九万亩，则十个十里之方，为田九十万亩；一百个十里之方，为田九百万亩。今云九十亿亩，是一亿有十万，十亿有一百万，九十亿为九百万亩，故云“亿，今十万”。《尹文子》云“百姓千品，万官亿丑，皆以数相十”，此谓小亿也，此郑氏所用。《毛诗传》云“首茯至万曰亿”，是大亿也，非郑义。<span class="q">○</span>注“万亿，今万万也”。<span class="q">○</span>正义曰：计千里之方，为方百里者百。一个百里之方既为九十亿亩，则十个百里方为九百亿亩，百个百里方为九千亿亩。今乃云九万亿亩，与数不同者，若以亿言之，当云九千亿亩；若以万言之，当云九万万亩，但书经战国及秦之世，经藉错乱，此经上下，或亿或万，字相交涉，遂误为万亿。郑未注之前，书本既尔，郑更不显言其错，因此错本万亿之言，即云此经万亿者，即今之万万，皇氏以为亿数不定，或以十万为亿，或以万万为亿，或以一万为亿。此云万亿者，秪是万万也。六国时或将万为亿，故云万亿。但古事难委，未知孰是，故备存焉。



自恒山至於南河，千里而近。<span class="q">冀州域。</span>自南河至於江，千里而近。<span class="q">豫州域。</span>自江至於衡山，千里而遥。<span class="q">荆州域。</span>自东河至於东海，千里而遥。<span class="q">徐州域。</span>自东河至於西河，千里而近。<span class="q">亦冀州域。</span>自西河至於流沙，千里而遥。<span class="q">雍州域。<span class="q">○</span>雍，於而反。</span>西不尽流沙，南不尽衡山，东不近东海，北不尽恒山。凡四海之内，断长补短，方三千里，为田八十万亿一万亿亩。<span class="q">九州之大计，断，音短。</span>方百里者，为田九十亿亩。山陵、林麓、川泽、沟渎，城郭、宫室、涂巷三分去一，其馀六十亿亩。<span class="q">以一大国为率，其馀所以授民也。山足曰麓。<span class="q">○</span>去，羌吕反。率音律，又音想。</span>

[疏]“自恒”至“亿亩”。<span class="q">○</span>正义曰：此一节论四海之内地远近里数也。言“千里而近”者，皇氏云“此恒山至南河以千里言之，其地稍近，言不满千里。下云自江至於衡山千里而遥，谓以千里言之，其地稍远，言不啻千里”。熊氏以为“近者，谓过千里，遥者，谓不满千里”，其义似非也。其馀遥近皆放此也。<span class="q">○</span>“为田八十万亿一万亿亩”，以一州方千里，九州方三千里，三三如九，为方千里者有九。一个千里有九万亿亩，九个千里九九八十一，故有八十一万亿亩，但记文详具於八十整数之下，云万亿是八十个万亿，又云一万亿，言是详也。以前文误为万亿，此则因前文之误，更以万亿言之。



古者以周尺八尺为步，今以周尺六尺四寸为步。古者百亩，当今东田百四十六亩三十步。古者百里，当今百二十一里六十步四尺二寸二分。<span class="q">周尺之数，未详闻也。按礼制，周犹以十寸为尺，盖六国时多变乱法度，或言周尺八寸，则步更为八八六十四寸。以此计之，古者百亩，当今百五十六亩二十五步。古者百里，当今百二十五里。</span>

[疏]“古者”至“二分”。<span class="q">○</span>正义曰：古者八寸为尺，今以周尺八尺为步，则一步有六尺四寸。今以周尺六尺四寸为步，则一步有五十二寸，是今步比古步每步剩出一十二寸。以此计之，则古者百亩，当今东田百五十二亩七十一步者，馀，与此“百四十六亩三十步”不相应也。又今步每步剩古步十二寸，以此计之，则古之百里，当今百二十三里一百一十五步二十寸，与此经“百二十一里六十步四尺二寸二分”又不相应，故郑云“六国时多变乱法度”。经云错乱，不可用也。<span class="q">○</span>注“按礼”至“五里”。<span class="q">○</span>正义曰：《王人职》云：“镇圭尺有二寸。”又云：“桓圭九寸。”是周犹以十寸为尺也。今经云“以周尺六尺四寸为步”，乃是六十四寸，则谓周八寸为尺也，故云“盖六国时多变乱法度”。或言周尺八寸也，郑即以古周尺十寸为尺，八尺为步，则步八十寸。郑又以今周尺八寸为尺，八尺为步，则今步皆少於古步一十六寸也，是今步别剩十六寸。云“以此计之”者，谓以古步。又以今周尺八寸八尺为步，外剩十六寸而计之，则古之四步剩出今之一步，古之四十步为今之五十步，古之八十步为今之一百步，计古之一亩之田长百步，得为今田一百二十五步，是今田每一亩之上剩出二十五步，则方百亩之田，从北乡南，每亩剩二十五步，总为二千五百步；从东乡西，每亩二十五步，亦总为二千五百步，相并为五千步，是总为五十亩。又西南一角，南北长二十五步，应南畔所剩之度，东西亦长二十五步，应西畔所剩之度，计方二十五步，开方乘之，总积得六百二十五步，六百步则为六亩，馀有二十五步，故云“古者百亩，当今百五十六亩二十五步”也。又古四步，剩今一步，则古者四里，剩今一里为五里，则古者四十里，剩今十里为五十里，则古者八十里，剩今二十里总为百里，是古者八十里为今百里，今之百里之外，犹有古之二十里，四里剩一里，其古二十里，为今之二十五里，故云“古者百里，当今百二十五里”。



方千里者，为方百里者百，封方百里者三十国，其馀方百里者七十。又封方七十里者六十，为方百里者二十九，方十里者四十，其馀方百里者四十，方十里者六十。又封方五十里者百二十，为方百里者三十，其馀方百里者十，方十里者六十。名山大泽不以封，其馀以为附庸间田。诸侯之有功者，取於閒田以禄之。其有削地者，归之间田。

[疏]“方千”至“间田”。<span class="q">○</span>正义曰：此一经论畿外九州建国之法。九州州别方千里，凡千里之方，以开方计之，为方百里者凡有一百，故云“为方百里者百，封方百里者三十国”者，前文云立大国三十，故此云“封方百里者三十国”，谓公也。以百中去三十，故“其馀方百里者有七十”。“又封方七十里者六十，为方百里者二十九，方十里者四十”，谓侯国也。凡百里之方开方计之，为十里之方百，其七十里之国一，用十里之方四十九，七十里之国二，则用十里之方九十八，则一个百里，为七十里之国二，剩十里之方二。然则二十个七十里之国，用百里之方十，剩十里方有二十。七十里之国六十，用百里之方三十，剩十里之方六十。今就百里之方三十里之中，抽去十里之方六十，是用百里之方二十九，方十里者四十，故“其馀方百里者四十，方十里者六十”。“又封方五十里者百二十”者，上云小国百二十，谓伯国也。凡百里之方一，封五十里之国四，则十个百里之方，封五十里之里四十。今小国百二十，故用百里之方三十，则其馀方百里者十，方十里者六十，以为附庸间田。



天子之县内，方千里者，为方百里者百，封方百里者九，其馀方百里者九十一。又封方七十里者二十一，为方百里者十，方十里者二十九，其馀方百里者八十，方十里者七十一。又封方五十里者六十三，为方百里者十五，方十里者七十五，其馀方百里者六十四，方十里者九十六。

[疏]“天子”至“十六”。<span class="q">○</span>正义曰：天子县内地方千里，为方百里者百，既用九个拟封百里之国，故“其馀方百里者九十一”也。<span class="q">○</span>“又封方七十者二十一”者，凡百里之方十，为七十里之国二十，剩十里之方二十。今以十里之方二十，又更取其外十里之方二十九，添前二十为四十九，为七十里之国一，是次国二十一也。总用百里之方十，十里之方二十九，是“其馀方百里者八十，方十里者七十一”。“又封方五十里者六十三”者，谓小国也。凡百里之方一，为五十里之国四，则百里之方十，为五十里之国四十，又百里之方五，为五十里之国二十，总为五十里之国六十，更有五十里之国三。凡一个五十里之国，用十里之方二十五，则三个五十里国，总用十里之方七十五，是用地“方百里者一十五，方十里者七十五”，是“其馀方百里者六十四，方十里者九十六”。然畿外千里，封国之外，所馀地少；其畿内千里，所馀地多者，以畿外之土，本拟封建诸侯，故国数多，馀地少。畿内本供天子，又有郊、关、乡，遂准拟公卿王子弟采邑，故建国数少，馀地多。



诸侯之下士，禄食九人，中士食十八人，上士食三十六人，下大夫食七十二人，卿食二百八十八人，君食二千八百八十人。次国之卿，食二百一十六人，君食二千一百六十人。小国之卿，食百四十四人，君食千四百四十人。次国之卿，命於其君者，如小国之卿。天子之大夫为三监，监於诸侯之国者，其禄视诸侯之卿，其爵视次国之君，其禄取之於方伯之地。方伯为朝天子，皆有汤沐之邑於天子之县内，视元士。<span class="q">给齐戒自絜清之用。浴用汤，沐用潘。<span class="q">○</span>间田音闲，下同。禄食音嗣，又如字。下皆同。为朝，于伪反。清如字，徐才性反。潘，芳袁反，米汁也。</span>诸侯世子世国。<span class="q">象贤也。</span>大夫不世爵，使以德，爵以功。<span class="q">谓县内及列国诸侯为天子大夫者。不世爵而世禄，辟贤也。<span class="q">○</span>辟音避。</span>未赐爵，视天子之元士，以君其国。<span class="q">列国及县内之国也。</span>诸侯之大夫，不世爵禄。<span class="q">○</span>六礼：冠、昏、丧、祭、乡、相见。<span class="q">乡，乡饮酒，乡射。<span class="q">○</span>冠，古乱反。</span>七教：父子、兄弟、夫妇、君臣、长幼、朋友、宾客。八政：饮食、衣服、事为、异别、度、量、数、制。<span class="q">饮食为上，衣服次之。事为，谓百工技艺也。异别，五方用器不同也。度，丈尺也。量，斗斛也。数，百十也。制，布帛幅广狭也。<span class="q">○</span>长，丁丈反。斛，洪谷反。福，芳服反。狭，户甲反。</span>

[疏]“诸侯”至“数制”。<span class="q">○</span>正义曰：此一节论士大夫及诸侯等食禄之数，兼明臣之世与不世之事，今各随文解之。<span class="q">○</span>前以有“诸侯之下士”以上及大夫卿君，故此依前而释也。诸侯之士既明，则天子士同之可知，故此文发畿外之卿也。前云“诸侯下士视上农夫”，故有九人也。前云“上士倍中士”，故三十六也。前云“下大夫倍上士”，则食七十二人。前云“卿四大夫禄”，则二百八十八人。<span class="q">○</span>“君食二千”至“之卿”。<span class="q">○</span>君谓大国之君也。前云“君十卿禄”，故二千八百八十人。“次国之卿，食二百一十六人”者，谓夏伯殷侯，周则侯伯国也。此大夫以下，亦如大国大夫，而卿惟得三大夫禄耳，故特言卿也。<span class="q">○</span>“君食二千一百六十人”者，君亦十卿禄也。<span class="q">○</span>“小国之卿，食百四十四人”者，小国谓夏周子男，殷之伯国也。大夫以下，亦如大国大夫，而卿则二大夫禄耳。<span class="q">○</span>“君食千四百四十人”者，君亦食卿禄也。<span class="q">○</span>“次国之卿，命於其君”。<span class="q">○</span>大国三卿，皆命於天子，则其禄各食二百八十八人。若次国三卿，二卿命於天子，禄各食二百一十六人，而一卿命於其君为贱，则禄不可等命天子者，故视小国卿，小国卿食一百四十四人也。其若子男一卿命於天子，二卿命於其君，则禄犹如此。其命天子卿无以异也，其国小，故不复差降也，或云视大夫也。其天子之士卿大夫无文，宜准大国之卿大夫士也。<span class="q">○</span>注“给齐”至“用潘”。<span class="q">○</span>正义曰：以方伯朝天子，故给以汤沐之邑。按前文云“不能五十里曰附庸”，又云“天子元士视附庸”，以汤沐之邑视元士，亦五十里以下。《异义》：“《公羊》说诸侯朝天子，天子之郊，皆有朝宿之邑；从泰山之下，皆有汤沐之邑。《左氏》说诸侯有功德於王室，京师有朝宿之邑，泰山有汤沐之邑。鲁，周公之后。郑，宣王母弟。此皆有汤沐邑，其馀则否。许慎谨按：京师之地皆有朝宿邑，周千八百诸侯，尽京师地，不能容之，不合事理之宜。”是许慎不从《公羊》之说。郑无驳，当从许说。<span class="q">○</span>注“谓县”至“贤也”。<span class="q">○</span>正义曰：知此大夫是天子大夫者，以下云“诸侯之大夫，不世爵禄”，此直云“大夫不世爵”，与诸侯大夫文异，故知是天子大夫也。知是县内及列国诸侯入为天子大夫者，按《礼运》云“天子有田以处其子孙”，则周召毕原之等，是县内诸侯也。《诗》卫武公入相於周，又《尚书·顾命》齐侯为虎贲，卫侯为司寇，是列国诸侯也，并入为天子大夫。按《司裘》“诸侯，则共熊侯豹侯”，是畿内亦曰诸侯。此不云诸侯而云大夫者，辟上诸侯世子之文，故云大夫。然畿内诸侯有为三公，则周召是也。列国诸侯入为六卿，则郑武公是也。今总云为“天子大夫”者，若言公卿大夫，於文为烦，故总言大夫以包之。诗云“三事大夫”，谓三公也。春秋诸侯杀大夫，谓卿也。是大夫为总号。<span class="q">○</span>“未赐爵，视天子之元士，以君其国”。<span class="q">○</span>“未赐爵”，谓列国诸侯及县内诸侯，其身既死，其子未得爵赐，其衣服礼制，视天子元士。若畿外者君其本国，畿内者亦君畿内之国，故郑注云“列国及县内之国”。郑必知兼畿外列国者，以《诗·小雅》“靺鞈有奭”，谓诸侯世子未遇爵命，服士服而来。此云“视天子之元士，以君其国”，故知兼列国也。其畿内诸侯有大功德，元子出封畿外，则王命次子守其采邑。若其贤才，则世为公卿，则春秋周公召伯之属是也。<span class="q">○</span>“诸侯之大夫不世爵禄”者，诸侯降於天子，故大夫不世爵禄。若有大功德，亦得世之，故隐八年“官有世功，则有官族，邑亦如之”，是据诸侯卿大夫也。