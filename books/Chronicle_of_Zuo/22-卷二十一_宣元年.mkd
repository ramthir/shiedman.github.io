---
title: 卷二十一 宣元年
category: 春秋左传正义
author: 晋·杜预(注), 唐·孔颖达(疏)
date: 2014-05-27 09:00:12 +0800
permalink: /books/Chronicle_of_Zuo/22.html
layout: book_page
---

◎宣公<span class="q">○陆曰：“宣公名倭，一名接，又作委。文公子，母敬嬴。《谥法》：善问周达曰宣。”</span>



[疏]正义曰：《鲁世家》云，宣公名倭，或作接。文公之子，敬嬴所生，以匡王五年即位。是岁，岁在寿星。谥法：善问周达曰宣。



【经】元年，春，王正月，公即位。<span class="q">（无传。）</span>

公子遂如齐逆女。<span class="q">不讥丧娶者，不待贬责而自明也。卿为君逆，例在文四年。○娶，七喻反。为，于伪反。</span>

[疏]“不讥”至“四年”。



　　○



三月，遂以夫人妇姜至自齐。<span class="q">称妇，有姑之辞。不书氏，史阙文。</span>

[疏]注“称妇”至“阙文”。



　　○



夏，季孙行父如齐。

晋放其大夫胥甲父于卫。<span class="q">放者，受罪黜免，宥之以远。○宥音又。</span>

[疏]注“放者”至“以远”。



　　○



公会齐侯于平州。<span class="q">平州，齐地，在泰山牟县西。○牟，亡侯反。</span>

公子遂如齐。

六月，齐人取济西田。<span class="q">鲁以赂齐，齐人不用师徒，故曰取。</span>

秋，邾子来朝。<span class="q">无传。</span>

楚子、郑人侵陈、遂侵宋。晋赵盾帅师救陈。<span class="q">传言救陈、宋。经无宋字，盖阙。○盾，徒本反。</span>

[疏]注“传言”至“盖阙”。



　　○



宋公、陈侯、卫侯、曹伯会晋师于棐林，伐郑。<span class="q">晋师救陈、宋，四国君往会之，共伐郑也。不言会赵盾，取於兵会，非好会也。棐林，郑地，荧阳宛陵县东南有林乡。○棐，芳尾反。好，呼报反。</span>

[疏]“晋师”至“林乡”。



　　○



冬，晋赵穿帅师侵崇。<span class="q">○崇，本亦作崈。</span>

晋人、宋人伐郑。

【传】元年，春，王正月，公子遂如齐逆女。尊君命也。<span class="q">（诸侯之卿，出入称名氏，所以尊君命也。传於此发者，与还文不同，故释之。）</span>

[疏]注“诸侯”至“释之”。



　　○



三月，遂以夫人妇姜至自齐。尊夫人也。<span class="q">遂不言公子，替其尊称，所以成小君之尊也。公子，当时之宠号，非族也，故传不言舍族。《释例》论之备矣。○称，尺证反。舍音舍。</span>

[疏]注“遂不”至“备矣”。正义曰：公子亦是宠号，其事与族相似。鲁臣有罪，则贬去其族，族去则非卿。今遂与夫人俱至，物无两大，人不并尊。若从夫人者尊。则夫人卑矣故替其尊，称令从夫人者，卑则夫人尊矣。《释例》曰：“往必称族，以示其重，还虽在涂，必舍族以替之，所以成小君之尊，是其义也。”成十四年，“叔孙侨如逆女”及以夫人至，其文与此正同。彼传云：“称族，尊君命；舍族，尊夫人。”此传不言称族、舍族者，《释例》曰：“传云：‘公子遂如齐逆女。尊君命也。遂以夫人妇姜至自齐。尊夫人也。’叔孙侨如逆女，则往曰称族，还曰舍族。然则公子、公孙，系公之常言，非族也。”是言公子非族，故与彼异文。公子虽则非族，称、舍亦与族同。故其言尊君命、尊夫人与彼亦不异也。所以异者，族必君赐乃称之，公子、公孙系公之常言，不须待赐乃称之耳。



夏，季文子如齐，纳赂以请会。<span class="q">宣公篡立，未列於会，故以赂请之。○篡，初患反。</span>

晋人讨不用命者，放胥甲父于卫，<span class="q">胥甲，下军佐，文十二年战河曲，不肯薄秦於险。</span>

[疏]注“胥甲”至“於险”。



　　○



而立胥克。<span class="q">克，甲之子。先辛奔齐。辛，甲之属大夫。</span>

会于平州，以定公位。<span class="q">篡立者，诸侯既与之会，则不得复讨。臣子杀之，与弑君同。故公与齐会而位定。○复，扶又反。</span>

[疏]注“篡立”至“位定”。



　　○



东门襄仲如齐拜成。<span class="q">谢得会也。</span>

六月，齐人取济西之田，为立公故，以赂齐也。<span class="q">济西，故曹地。僖三十一年晋文以分鲁。○为，于伪反。</span>

宋人之弑昭公也，在文十六年。晋荀林父以诸侯之师伐宋，宋及晋平，宋文公受盟于晋。又会诸侯于扈，将为鲁讨齐，皆取赂而还。<span class="q">文十五年、十七年，二扈之盟，皆受赂。</span>

[疏]注“文十”至“受赂”。



　　○



郑穆公曰：“晋不足与也。”遂受盟于楚。陈共公之卒，楚人不礼焉。<span class="q">卒在文十三年。○共音恭。</span>陈灵公受盟于晋。秋，楚子侵陈，遂侵宋。晋赵盾帅师救陈、宋。会于棐林，以伐郑也。楚蒍贾救郑，遇于北林。<span class="q">与晋师相遇。荧阳中牟县西南有林亭，在郑北。</span>囚晋解扬，晋人乃还。<span class="q">解扬，晋大夫。○解音蟹。</span>

晋欲求成於秦，赵穿曰：“我侵崇，秦急崇，必救之。<span class="q">崇，秦之与国。○秦急崇，绝句；本或作“崇急，秦必救之”，是后人改耳。</span>

[疏]“秦急崇”。



　　○



吾以求成焉。”冬，赵穿侵崇，秦弗与成。

晋人伐郑，以报北林之役。<span class="q">报囚解扬。</span>於是晋侯侈，赵宣子为政，骤谏而不入，故不竞於楚。<span class="q">竞，强也。为明年郑伐宋张本。○侈，昌氏反。又尸氏反。骤，仕救反。</span>

【经】二年，春，王二月，壬子宋华元帅师及郑公子归生帅师，战于大棘。宋师败绩，获宋华元。<span class="q">（得大夫，生死皆曰获。例在昭二十三年。大棘在陈留襄邑县南。）</span>

[疏]“宋华”至“生帅师”。



　　○



　　○



　　○



秦师伐晋。

夏，晋人、宋人、卫人、陈人侵郑。<span class="q">郑为楚伐宋，获其大夫。晋赵盾兴诸侯之师将为宋报耻，畏楚而还。失霸者之义，故贬称人。○为郑，于为反，下同。</span>

[疏]注“郑为”至“称人”。



　　○



秋，九月，乙丑，晋赵盾弑其君夷皋。<span class="q">灵公不君，而称臣以弑者，以示良史之法，深责执政之臣，例在四年。○皋，古刀反。</span>

[疏]注“灵公”至“四年”。



　　○



冬，十月，乙亥，天王崩。<span class="q">无传。</span>

【传】二年春，郑公子归生受命于楚伐宋，<span class="q">（受楚命也。○受命于楚，本或作命于楚。）</span>宋华元、乐吕御之。二月壬子，战于大棘，宋师败绩，囚华元。获乐吕，<span class="q">（乐吕，司寇。获不书，非元帅也。获，生死通名。经言获华元，故传特护之曰囚，以明其生获，故得见赎而还。○帅，所类反。赎，食欲反。）</span>及甲车四百六十乘，俘二百五十人，馘百人。狂狡辂郑人，郑人入于井。<span class="q">（狂狡，宋大夫。辂，迎也。○乘，绳证反，下同。俘，芳夫反。馘，古获反。馘百人或馘百者，人，衍字。狡，古卯反。辂，五嫁反。）</span>倒戟而出之，获狂狡。君子曰：“失礼违命，宜其为禽也。戎，昭果毅以听之之谓礼，<span class="q">（听，谓常存於耳，著於心，想闻其政令。○倒，丁老反。宜其为禽，一本作宜其禽也。毅，鱼既反。著，直略反。）</span>杀敌为果，致果为毅。易之，戮也。”<span class="q">（易，反易。）</span>

[疏]“君子”至“戮也”。



　　○



将战，华元杀羊食士，其御羊斟不与。及战，曰：“畴昔之羊，子为政；<span class="q">畴昔，犹前日也。○食音嗣。斟，之金反。不与音预。</span>

[疏]注“畴昔犹前日也”。



　　○



今日之事，我为政。”与入郑师，故败。君子谓羊斟“非人也，以其私憾，败国殄民，<span class="q">憾，恨也。殄，尽也。○憾，本亦作感，户暗反，注同。败，必迈反，又如字。殄，大典反。</span>於是刑孰大焉。《诗》所谓‘人之无良’者，<span class="q">《诗·小雅》。义取不良之人，相怨以亡。</span>其羊斟之谓乎！残民以逞”。

宋人以兵车百乘、文马百驷<span class="q">画马为文四百匹。○逞，敕领反。</span>

[疏]注“画马为文”。



　　○



以赎华元于郑。半入，华元逃归，立于门外，告而入。<span class="q">告宋城门而后入，言不苟。</span>见叔牂，曰：“子之马然也？”<span class="q">叔牂，羊斟也。卑贱得先归，华元见而慰之。○牂，子郎反。</span>对曰：“非马也，其人也。”<span class="q">叔牂知前言以显，故不敢让罪。</span>既合而来奔。<span class="q">叔牂言毕，遂奔鲁。合，犹答也。</span>

[疏]“见叔”至“来奔”。



　　○



宋城，华元为植，巡功。<span class="q">植，将主也。○植，直吏反，注同。将，子匠反。</span>

[疏]注“植将主也”。



　　○



城者讴曰：“睅其目，皤其腹，弃甲而复。<span class="q">睅，出目。皤，大腹。弃甲，谓亡师。○讴，乌侯反。睅，户板反；《说文》、《字林》云，大目也；苏林云，寝视不安貌；孟康云，犹分然也。皤，步何反。</span>

[疏]注“睅出目，皤大腹”。



　　○



于思于思，弃甲复来。”<span class="q">于思，多鬓之貌。○于思，如字，又西才反，多须貌；贾逵云，白头貌。复，扶又反。来，力知反，又如字，以协上韵。须，脩于反，字又作鬓。</span>

[疏]注“于思，多鬓之貌”。



　　○



使其骖乘谓之曰：“牛则有皮，犀兕尚多，弃甲则那？”<span class="q">那，犹何也。○骖，七南反。犀音西。兕，徐履反。那，乃多反。</span>

[疏]“犀兕尚多”。



　　○



役人曰：“从其有皮，丹漆若何？”华元曰：“去之！夫其口众我寡。”<span class="q">传言华元不吝其咎，宽而容众。○漆音七。吝，力刃反。咎，其九反。</span>

秦师伐晋，以报崇也，<span class="q">伐崇在元年。</span>遂围焦。<span class="q">焦，晋河外邑。</span>夏，晋赵盾救焦，遂自阴地，及诸侯之师侵郑，<span class="q">阴地，晋河南山北，自上洛以东至陆浑。○浑，户昏反。</span>以报大棘之役。楚斗椒救郑，曰：“能欲诸侯，而恶其难乎？”遂次于郑，以待晋师。赵盾曰：“彼宗竞于楚，殆将毙矣。<span class="q">竞，强也。斗椒，若敖之族，自子文以来，世为令尹。○恶，乌路反。难，乃旦反。毙，婢世反。</span>姑益其疾。”乃去之。<span class="q">欲示弱以骄之。传言赵盾所以称人，且为四年楚灭若敖氏张本。</span>

晋灵公不君：<span class="q">失君道也，以明於例应称国以弑。○弑，申志反。厚敛以彫墙；彫，画也。○敛，力验反。彫，本亦作雕。墙，在良反。</span>从台上弹人，而观其辟丸也；宰夫胹熊蹯不熟，杀之，寘诸畚，使妇人载以过朝。<span class="q">畚，以草索为之，筥属。○弹，徒丹反。胹音而，煮也。蹯，扶元反。置，之豉反。畚音本，草器也。索，素各反。筥，九吕反。</span>

[疏]“宰夫胹熊蹯”。



　　○



　　○



　　○



赵盾、士季见其手，问其故，而患之。将谏，士季曰：“谏而不入，则莫之继也。会请先，不入，则子继之。”三进，及溜，而后视之，<span class="q">士季，随会也。三进三伏，公不省而又前也。公知欲谏，故佯不视。○其手，一本作首。溜，力救反。屋霤也。</span>

[疏]“将谏”至“继之”。



　　○

○



　　○



曰：“吾知所过矣，将改之。”稽首而对曰：“人谁无过，过而能改，善莫大焉。《诗》曰：‘靡不有初，鲜克有终。’<span class="q">《诗·大雅》也。○鲜，息浅反，少也，下同。</span>夫如是，则能补过者鲜矣。君能有终，则社稷之固也，岂惟群臣赖之。又曰：‘衮职有阙，惟仲山甫补之’，能补过也。<span class="q">《诗·大雅》也。衮，君之上服。阙，过也。言服衮者有过，则仲山甫能补之。○衮，古本反。</span>君能补过，衮不废矣。”<span class="q">常服衮也。</span>犹不改。宣子骤谏，公患之，使鉏麑贼之。<span class="q">鉏麑，晋力士。○鉏，仕俱反。麑音迷，一音五兮反。</span>晨往，寝门辟矣，盛服将朝。尚早，坐而假寐。<span class="q">不解衣冠而睡。○辟，婢亦反。盛，音成，本或作成。睡，垂伪反。</span>麑退，叹而言曰：“不忘恭敬，民之主也。贼民之主，不忠；弃君之命，不信。有一於此，不如死也。”触槐而死。<span class="q">槐，赵盾庭树。○槐音怀，又音回。</span>

秋，九月，晋侯饮赵盾酒，伏甲，将攻之。其右提弥明知之，<span class="q">右，车右。○饮，於鸩反。提，本又作祗，上支反。弥，面皮反。</span>趋登，曰：“臣侍君宴，过三爵，非礼也。”遂扶以下。公嗾夫獒焉，明搏而杀之。<span class="q">獒，猛犬也。○遂扶，旧本皆扶，房孚反；服虔注作跣，先典反，云“徒跣也”。今杜注本往往有跣者，嗾，素口反；《说文》云，使犬也；服本作〈口取〉。夫音扶。獒，五羔反；《尚书传》云，大犬也；《尔雅》云，狗四尺为獒；《说文》云，犬知人心可使者。搏，音博。</span>

[疏]“趋登”至“非礼也”。



　　○

○



　　○



盾曰：“弃人用犬，虽猛何为！”<span class="q">责公不养士，而更以犬为已用。</span>斗且出，提弥明死之。初，宣子田於首山，舍于翳桑，<span class="q">田，猎也。翳桑，桑之多荫翳者，首山在河东蒲坂县东南。○翳，於计反。荫音阴，又於鸩反。</span>见灵辄饿，问其病。<span class="q">灵辄，晋人。</span>曰：“不食三日矣。”食之，舍其半。问之。曰：“宦三年矣，<span class="q">宦，学也。○食之音嗣，下同。舍其音舍。</span>

[疏]注“宦，学也”。



　　○



未知母之存否，今近焉，去家近。请以遗之。”使尽之，而为之箪食与肉，<span class="q">箪，笥也。○遗，唯季反，下注同。箪音丹。笥，思嗣反。</span>

[疏]注“箪，笥也”。



　　○



置诸橐以与之。既而与为公介，<span class="q">灵辄为公甲士。○橐，他洛反。而与音预。公介音界。</span>倒戟以御公徒而免之。问何故。对曰：“翳桑之饿人也。”问其名居，<span class="q">问所居。</span>不告而退，<span class="q">不望报也。</span>遂自亡也。<span class="q">辄亦去。</span>乙丑，赵穿攻灵公於桃园。<span class="q">穿，赵盾之从父昆弟子。乙丑，九月二十七日。○攻，如字；本或作弑。</span>

[疏]注“穿赵”至“弟子”。



　　○



宣子未出山而复。<span class="q">晋竟之山也。盾出奔，闻公弑而还。○竟音境，下文注同。弑，申志反。</span>大史书曰“赵盾弑其君”，以示於朝。宣子曰：“不然。”对曰：“子为正卿，亡不越竟，反不讨贼，非子而谁？”宣子曰：“乌呼！《诗》曰：‘我之怀矣，自诒伊慼。’其我之谓矣。”<span class="q">逸《诗》也。言人多所怀恋，则自遗忧。○大音泰。</span>孔子曰：“董狐，古之良史也，书法不隐。不隐盾之罪。○赵宣子，古之良大夫也，为法受恶。<span class="q">善其为法受屈。○为，于伪反，注同。</span>惜也，越竟乃免。”<span class="q">越竟，则君臣之义绝，可以不讨贼。</span>

[疏]注“越竟”至“讨贼”。



　　○



宣子使赵穿逆公子黑臀于周而立之。<span class="q">黑臀，晋文公子。○臀，徒门反。</span>

[疏]注“黑臀，晋文公子”。



　　○



壬申，朝于武宫。<span class="q">壬申，十月五日。既有日而无月，冬又在壬申下，明传文无较例。○较音角。</span>

初，丽姬之乱，诅无畜群公子，<span class="q">诅，盟誓。○丽，力知反。诅，侧虑反。</span>

[疏]“初丽”至“公子”。



　　○



自是晋无公族。<span class="q">无公子，故废公族之官。</span>

[疏]注“无公”至“之官”。



　　○



及成公即位，乃宦卿之適子而为之田，以为公族。<span class="q">宦，仕也。为置田邑以为公族大夫。○適，本又作嫡，丁历反，下注同。为置，于伪反。</span>又宦其馀子，亦为馀子；<span class="q">馀子，嫡子之母弟也，亦治馀子之政。</span>

[疏]注“馀子”至“之政”。



　　○



其庶子为公行。<span class="q">庶子，妾子也，掌率公戎行。○行，户郎反，注及下同。</span>

[疏]注“庶子”至“戎行”。



　　○



晋於是有公族、馀子、公行。<span class="q">皆官名。</span>

[疏]“晋於”至“公行”。



　　○



赵盾请以括为公族，<span class="q">括，赵盾异母弟，赵姬之中子屏季也。○括，古活反。中，如字，又丁仲反。屏，步丁反。</span>曰：“君姬氏之爱子也。<span class="q">赵姬，文公女、成公姊也。</span>微君姬氏，则臣狄人也。”公许之。<span class="q">盾，狄外孙也。姬氏逆之以为適，事见僖二十四年。○见，贤遍反。</span>冬，赵盾为旄车之族，<span class="q">旄车，公行之官。盾本卿適，其子当为公族，辟屏季故，更掌旄车。○旄音毛，一本作軞。</span>

[疏]注“旄车”至“旄车”。



　　○



使屏季以其故族为公族大夫。<span class="q">盾以其故官属与屏季，使为衰之適。○衰，初危反。</span>

[疏]注“盾以”至“之適”。



　　○



【经】三年，春，王正月，郊牛之口伤，改卜牛。牛死，乃不郊。<span class="q">（牛不称牲，未卜日。犹三望。）</span>

葬匡王。<span class="q">无传。四月而葬，速。</span>

楚子伐陆浑之戎。

夏，楚人侵郑。

秋，赤狄侵齐。<span class="q">无传。</span>

宋师围曹。

冬，十月，丙戌，郑伯兰卒。<span class="q">再与文同盟。</span>

[疏]注“再与文同盟”。



　　○



葬郑穆公。<span class="q">无传。</span>

【传】三年，春，不郊，而望，皆非礼也。<span class="q">（言牛虽伤死，当更改卜，取其吉者，郊不可废也。前年冬，天王崩，未葬而郊者，不以王事废天事。《礼记·曾子问》：“天子崩未殡，五祀不行，既殡而祭。”自启至于反哭，五祀之祭不行，巳葬而祭。）</span>

[疏]注“言牛”至“而祭”。



　　○



望，郊之属也。不郊，亦无望可也。<span class="q">已有例在僖三十一年。复发传者，嫌牛死与卜不从异。○复，扶又反。</span>

晋侯伐郑，及郔。郑及晋平，士会入盟。<span class="q">郔，郑地。为夏楚侵郑传。○郔音延。</span>

楚子伐陆浑之戎，遂至於雒，观兵于周疆。<span class="q">雒水出上雒冢领山，至河南巩县入河。○疆，居良反。</span>定王使王孙满劳楚子。<span class="q">王孙满，周大夫。○劳，力报反。</span>楚子问鼎之大小、轻重焉。<span class="q">示欲逼周取天下。</span>对曰：“在德不在鼎。昔夏之方有德也，<span class="q">禹之世。○夏，户雅反。</span>远方图物，<span class="q">图画山川奇异之物而献之。</span>贡金九牧，<span class="q">使九州之牧贡金。</span>铸鼎象物，<span class="q">象所图物，著之於鼎。○铸，之树反。著，张虑反；旧直略反。</span>百物而为之备，使民知神、奸。<span class="q">图鬼神百物之形，使民逆备之。</span>故民入川泽、山林，不逢不若。<span class="q">若，顺也。</span>螭魅罔两，<span class="q">螭，山神，兽形。魅，怪物。罔两，水神。○螭，敕知反。魅，亡备反，本又作鬽。罔，亡丈反。两，本又作〈虫两〉，音同。《说文》云：罔两，山川之精物也。</span>

[疏]注“螭山”至“水神”。



　　○



莫能逢之，<span class="q">逢，遇也。</span>用能协于上下，以承天休。<span class="q">民无灾害，则上下和而受天祐。○休，许虬反，下同。祐音右。</span>桀有昏德，鼎迁于商，载祀六百。<span class="q">载、祀，皆年。○载、祀。《尔雅》云：商曰祀，唐、虞曰载，周曰年，夏曰岁。</span>

[疏]注“载祀皆年”。



　　○



商纣暴虐，鼎迁于周。德之休明，虽小，重也。<span class="q">不可迁。○纣，直九反。</span>其奸回昏乱，虽大，轻也。<span class="q">言可移。</span>天祚明德，有所厎止。<span class="q">底，致也。○祚，才故反。厎音旨。</span>成王定鼎于郏鄏，<span class="q">郏鄏，今河南也。武王迁之，成王定之。○郏，古洽反。鄏音辱。</span>卜世三十，卜年七百，天所命也。周德虽衰，天命未改。鼎之轻重，未可问也。”

[疏]“卜世”至“七百”。



　　○



夏，楚人侵郑，郑即晋故也。

宋文公即位三年，杀母弟须及昭公子，武氏之谋也。<span class="q">武氏谋奉母弟须及昭公子以作乱，事在文十八年。</span>使戴、桓之族攻武氏於司马子伯之馆，尽逐武、穆之族武穆之族以曹师伐宋。秋，宋师围曹，报武氏之乱也。

冬，郑穆公卒。初，郑文公有贱妾曰燕姞，<span class="q">姞，南燕姓。○姞，其乙反，又其吉反。</span>梦天使与巳兰，<span class="q">兰，香草。</span>

[疏]“梦天使与巳兰”。



　　○



曰：“余为伯鯈。余，而祖也。<span class="q">伯儵，南燕祖。○儵，直留反。</span>以是为而子。<span class="q">以兰为女子名。○女音汝。</span>以兰有国香，人服媚之如是。”<span class="q">媚，爱也。欲令人爱之如兰。○媚，亡冀反。令，力呈反。</span>既而文公见之，与之兰而御之。辞曰：“妾不才，幸而有子。将不信，敢徵兰乎？”<span class="q">惧将不见信，故欲计所赐兰，为怀子月数。</span>公曰：“诺。”生穆公，名之曰兰。文公报郑子之妃曰陈妫，<span class="q">郑子，文公叔父子仪也。汉律：淫季父之妻曰报。○妫，九危反。</span>生子华、子臧。子臧得罪而出。<span class="q">出奔宋。○臧，作郎反。</span>诱子华而杀之南里，<span class="q">在僖十六年。南里，郑地。</span>使盗杀子臧於陈、宋之间。<span class="q">在僖二十四年。</span>又娶于江，生公子士。朝于楚，楚人酖之，及叶而死。<span class="q">叶，楚地，今南阳叶县。○酖，直荫反。叶，式涉反。</span>

[疏]“朝于楚”。



　　○



又娶于苏，生子瑕、子俞弥。俞弥早卒。洩驾恶瑕，文公亦恶之，故不立也。<span class="q">洩驾，郑大夫。○俞音愉。恶，乌路反，下同。</span>公逐群公子，公子兰奔晋，从晋文公伐郑。<span class="q">在僖三十年。○从，如字，又才用反。</span>石癸曰：“吾闻姬、姞耦，其子孙必蕃。<span class="q">姞姓宜为姬配耦。○癸，居揆反。蕃音烦，下同。</span>姞，吉人也，后稷之元妃也。<span class="q">姞姓之女为后稷妃，周是以兴，故曰吉人。</span>今公子兰，姞甥也，天或启之，必将为君，其后必蕃。先纳之，可以亢宠。”<span class="q">亢，极也。○亢，苦浪反。</span>与孔将鉏、侯宣多纳之，盟于大宫而立之，<span class="q">大宫，郑祖庙。○鉏，仕俱反。大音泰，注同。</span>以与晋平。穆公有疾，曰：“兰死，吾其死乎！吾所以生也。”刈兰而卒。<span class="q">传言穆氏所以大兴於郑，天所启也。○刈，鱼废反。</span>

【经】四年，春，王正月，公及齐侯平莒及郯。莒人不肯。公伐莒，取向。<span class="q">（莒、郯二国相怨，故公与齐侯共平之。向，莒邑。东海承县东南有向城。远，疑也。○郯音谈。向，舒亮反。承，韦昭：之饶反；一作丞，又音拯。）</span>

秦伯稻卒。<span class="q">无传。未同盟。○稻，徒老反。</span>

夏，六月，乙酉，郑公子归生弑其君夷。<span class="q">传例曰：称臣，臣之罪也。子公实弑而书子家罪，其权不足也。</span>

赤狄侵齐。<span class="q">无传。</span>

秋，公如齐。公至自齐。<span class="q">无传。告于庙，例在桓二年。</span>

冬，楚子伐郑。

【传】四年春，公及齐侯平莒及郯，莒人不肯。公伐莒，取向，非礼也。平国以礼，不以乱。伐而不治，乱也。<span class="q">（责公不先以礼治之而用伐。○不治，直吏反。）</span>以乱平乱，何治之有？无治，何以行礼？

楚人献鼋於郑灵公。<span class="q">穆公大子夷也。○鼋音元。</span>公子宋与子家将见。<span class="q">宋，子公也。子家，归生。○见，贤遍反。</span>子公之食指动，<span class="q">第二指也。</span>

[疏]“第二指”。



　　○



以示子家，曰：“他日我如此，必尝异味。”及入，宰夫将解鼋，相视而笑。公问之，<span class="q">问所笑。○解，如字，一音蟹。</span>

[疏]“鼋”。



　　○



子家以告。及食大夫鼋，召子公而弗与也。<span class="q">欲使指动无效。○食音嗣。</span>子公怒，染指於鼎，尝之而出。公怒，欲杀子公。子公与子家谋先。<span class="q">先公为难。○染，如琰反。先，悉荐反。难，乃旦反。</span>子家曰：“畜老，犹惮杀之，<span class="q">六畜。○畜，许又反，注同；王：许六反。惮，徒旦反，难也。</span>而况君乎？”反谮子家。子家惧而从之。<span class="q">谮子家於公。</span>夏，弑灵公。书曰“郑公子归生弑其君夷”。权不足也。<span class="q">子家权不足以御乱，惧谮而从弑君，故书以首恶。○御，鱼吕反。</span>君子曰：“仁而不武，无能达也”。<span class="q">初称畜老，仁也。不讨子公，是不武也。故不能自通於仁道而陷弑君之罪。</span>“凡弑君，称君，君无道也；称臣，臣之罪也。”<span class="q">称君，谓唯书君名而称国以弑，言众所共绝也。称臣者，谓书弑者之名以示来世，终为不义。改杀称弑，辟其恶名，取有渐也。书弑之义，《释例》论之备矣。</span>

[疏]“凡弑”至“之罪”。



　　○



郑人立子良。<span class="q">穆公庶子。</span>辞曰：“以贤，则去疾不足；<span class="q">去疾，子良名。○去，起吕反，下皆同。</span>以顺，则公子坚长。”乃立襄公。<span class="q">襄公，坚也。○长，丁丈反。</span>襄公将去穆氏，<span class="q">逐群兄弟。</span>而舍子良。<span class="q">以其让己。○舍音赦，下同。</span>子良不可，曰：“穆氏宜存，则固原也。若将亡之，则亦皆亡，去疾何为？”<span class="q">何为独留。</span>乃舍之，皆为大夫。

初，楚司马子良生子越椒。子文曰：“必杀之！<span class="q">子文，子良之兄。</span>是子也，熊虎之状而豺狼之声；弗杀，必灭若敖氏矣。谚曰：‘狼子野心。’是乃狼也，其可畜乎？”子良不可。子文以为大慼。及将死，聚其族曰：“椒也知政，乃速行矣，无及於难。”且泣曰：“鬼犹求食，若敖氏之鬼不其馁而！”<span class="q">而，语助，言必馁。○难，乃旦反。馁，奴罪反，饿也。</span>及令尹子文卒，斗般为令尹，<span class="q">般，子文之子子扬。○般音班。</span>子越为司马。蒍贾为工正，谮子扬而杀之，子越为令尹，巳为司马。<span class="q">贾为椒谮子扬而巳得椒处。○蒍，于委反。贾为，于伪反。处，昌虑反。</span>子越又恶之，<span class="q">恶贾。○恶，乌路反，注同。</span>乃以若敖氏之族，圄伯嬴於轑阳而杀之，<span class="q">圄，囚也。伯嬴，蒍贾也。轑阳，楚邑。○圄，鱼吕反。嬴音盈。轑音辽。</span>遂处烝野，将攻王。王以三王之子为质焉，弗受。<span class="q">烝野，楚邑。三王：文、成、穆。○烝，之承反。质音致。</span>师于漳澨。<span class="q">漳澨，漳水边。○漳音章。澨，市制反。</span>

[疏]注“漳澨漳水边”。



　　○



秋，七月，戊戌，楚子与若敖氏战于皋浒。<span class="q">皋浒，楚地。○浒，呼五反。</span>伯棼射王，汰辀，及鼓跗，著於丁宁。<span class="q">伯棼，越椒也。辀，车辕。汰，过也。箭过车辕上。丁宁，钲也。○棼，扶云反。射，食亦反，下同。汰，他来反。辀，陟留反。跗，芳扶反。著，直略反。钲音正。</span>

[疏]“及鼓跗，著于丁宁”。



　　○



又射，汰辀，以贯笠毂。<span class="q">兵车无盖，尊者则边人执笠，依毂而立，以御寒暑，名曰笠毂。此言箭过车辕，及王之盖。○贯，古乱反。笠音立。毂，古木反。</span>

[疏]注“兵车”至“之盖”。



　　○



师惧，退。王使巡师曰：“吾先君文王克息，获三矢焉，伯棼窃其二，尽於是矣。”鼓而进之，遂灭若敖氏。<span class="q">初，若敖娶於云阝，云阝，国名。○云阝，本又作郧，音云。</span>

[疏]“王使”至“是矣”。



　　○



生斗伯比。若敖卒，从其母畜於云阝，<span class="q">畜，养。○畜，许六反。</span>淫於云阝子之女，生子文焉。云阝夫人使弃诸梦中。<span class="q">梦，泽名。江夏安陆县城东南有云梦城。○梦音蒙，又亡贡反。</span>虎乳之。云阝子田，见之，惧而归。以告。<span class="q">告女私通所生。○乳，如主反。</span>遂使收之。楚人谓乳穀，谓虎於菟，故命之曰斗穀於菟。以其女妻伯比。<span class="q">伯比所淫者。○穀，如口反。於音乌，菟音徒。妻，七计反。</span>实为令尹子文。<span class="q">斗氏始自子文为令尹。其孙箴尹克黄箴尹，官名。克黄，子扬之子。○箴，之金反。</span>使於齐，还及宋，闻乱。其人曰：“不可以入矣。”箴尹曰：“弃君之命，独谁受之？君，天也，天可逃乎？”遂归，复命，而自拘於司败。王思子文之治楚国也，曰：“子文无后，何以劝善？”使复其所，改命曰生。<span class="q">易其名也。○使於，所吏反。拘音俱。</span>

[疏]注“易其名”。



　　○



冬，楚子伐郑，郑未服也。<span class="q">前年楚侵郑，不获成，故曰未服。</span>