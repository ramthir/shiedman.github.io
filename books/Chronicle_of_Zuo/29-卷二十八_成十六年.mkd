---
title: 卷二十八 成十六年
category: 春秋左传正义
author: 晋·杜预(注), 唐·孔颖达(疏)
date: 2014-05-27 09:04:31 +0800
permalink: /books/Chronicle_of_Zuo/29.html
layout: book_page
---

【经】十有六年，春，王正月，雨木冰，<span class="q">（无传。记寒过节，冰封著树。○“雨木冰”，如字，《公羊传》曰“雨而木冰也”，旧子付反。著，直略反。）</span>

[疏]“正月雨木冰”。



　　○



夏，四月，辛未，滕子卒。<span class="q">不书名，未同盟。</span>

郑公子喜帅师侵宋。<span class="q">喜，穆公子子罕也。</span>

六月，丙寅，朔，日有食之。<span class="q">无传。</span>

晋侯使栾黡来乞师。<span class="q">将伐郑。黡，栾书子。○黡，於斩反；徐，於玷反。</span>

[疏]注“黡，栾书子”。



　　○



甲午晦，晋侯及楚子、郑伯战于鄢陵。楚子、郑师败绩。<span class="q">楚师未大崩，楚子伤目而退，故曰“楚子败绩”。鄢陵，郑地，今属颍川郡。○鄢，谒晚反，又於建反。</span>

[疏]注“楚师”至“败绩”。



　　○



楚杀其大夫公子侧。<span class="q">侧，子反。背盟无礼，卒以败师，故书名。</span>

秋，公会晋侯、齐侯、卫侯、宋华元、邾人于沙随，<span class="q">沙随，宋地。梁国宁陵县北有沙随亭。</span>不见公。<span class="q">不及鄢陵战故。不讳者，耻轻於执止。</span>

[疏]注“不及”至“执止”。



　　○



公至自会。<span class="q">无传。</span>

公会尹子、晋侯、齐国佐、邾人伐郑。<span class="q">尹子，王卿士。子，爵。</span>

曹伯归自京师。<span class="q">为晋侯所赦，故书归。诸侯归国，或书名，或不书名，或言归自某，或言自某归，无传义例，从告辞。</span>

九月，晋人执季孙行父，舍之于苕丘。<span class="q">苕丘，晋地。舍之苕丘，明不以归。不称行人，非使人。○苕音条。使，所吏反。</span>

[疏]注“苕丘”至“使人”。



　　○



冬，十月，乙亥，叔孙侨如出奔齐。<span class="q">公未归，命国人逐之。</span>

十有二月，乙丑，季孙行父及晋郤犨盟于扈。<span class="q">晋许鲁平，故盟。</span>

公至自会。<span class="q">无传。伐而以会致，史异文。</span>

乙酉，剌公子偃。<span class="q">鲁杀大夫皆言剌，义取於《周礼》三剌之法。○剌，本又作刾，七赐反；《尔雅》云，杀也。</span>

【传】十六年，春，楚子自武城使公子成以汝阴之田求成于郑。<span class="q">（汝水之南，近郑地。○近，附近之近。）</span>郑叛晋，子驷从楚子盟于武城。<span class="q">（为晋伐郑起。）</span>

夏，四月，滕文公卒。

郑子罕伐宋，<span class="q">滕，宋之与国。郑因滕有丧而伐宋，故传举滕侯卒。侵、伐，经、传异文，经从告，传言实。他皆放此。</span>宋将鉏、乐惧败诸汋陂。<span class="q">败郑师也。乐惧，戴公六世孙。将鉏，乐氏族。○鉏，仕鱼反；徐音在鱼反。汋，七药反；徐音酌，一音市药反。陂，彼宜反。</span>

[疏]注“乐惧”至“氏族”。



　　○



退，舍於夫渠，不儆。<span class="q">宋师不儆备。○夫音扶。儆，京领反。</span>郑人覆之，败诸汋陵，获将鉏、乐惧。宋恃胜也。<span class="q">汋陂、夫渠、汋陵，皆宋地。○覆，徐敷目反，一音扶又反，又芳又反。</span>

卫侯伐郑，至于鸣雁，为晋故也。<span class="q">鸣雁，在陈留雍丘县西北。○为，于伪反。</span>

晋侯将伐郑。范文子曰：“若逞吾愿，诸侯皆叛，晋可以逞。<span class="q">逞，快也。晋厉公无道，三郤骄。故欲使诸侯叛，冀其惧而思德。</span>若唯郑叛，晋国之忧，可立俟也。”栾武子曰：“不可以当吾世而失诸侯，必伐郑。”乃兴师。栾书将中军，士燮佐之；<span class="q">代荀庚。</span>

[疏]“栾书”至“燮佐之”。



　　○



郤锜将上军，<span class="q">代士燮。</span>荀偃佐之；<span class="q">代郤锜。偃，荀庚子。</span>韩厥将下军；郤至佐新军。荀罃居守。<span class="q">荀罃，下军佐。於是郤焠代赵旃将新军，新上下军罢矣。○守，手又反。</span>

[疏]注“荀罃”至“罢矣”。



　　○



郤犨如卫，遂如齐，皆乞师焉。栾黡来乞师，孟献子曰：“有胜矣。”<span class="q">卑让有礼，故知其将胜楚。</span>戊寅，晋师起。郑人闻有晋师，使告于楚，姚句耳与往。<span class="q">句耳，郑大夫。与往，非使也。为先归张本。○句，古侯反。与音预。使，所吏反。</span>楚子救郑。司马将中军，<span class="q">子反。</span>令尹将左，<span class="q">子重。</span>右尹子辛将右。<span class="q">公子壬夫。</span>过申，子反。入见申叔时，<span class="q">叔时老，在申。○过，古禾反。</span>曰：“师其何如？”对曰：“德、刑、详、义、礼、信，战之器也。<span class="q">器，犹用也。</span>德以施惠，刑以正邪，详以事神，义以建利，礼以顺时，信以守物。民生厚而德正，<span class="q">财足则思无邪。○邪，似嗟反，注皆同。</span>用利而事节。<span class="q">动不失利，则事得其节。</span>时顺而物成，<span class="q">群生得所。</span>上下和睦，周旋不逆，<span class="q">动顺理。</span>求无不具，<span class="q">下应上。○应，应对之应。</span>各知其极。<span class="q">无二心。</span>故《诗》曰：‘立我烝民，莫匪尔极。’<span class="q">烝，众也。极，中也。《诗·颂言》先王立其众民，无不得中正。○烝，之乘反，注同。</span>

[疏]注“烝众”至“中正”。



　　○



是以神降之福，时无灾害，民生敦厖，和同以听，<span class="q">敦，厚也。厖，大也。○厖，莫降反。</span>

[疏]注“敦，厚。厖，大也”。



　　○



莫不尽力以从上命，致死以补其阙，<span class="q">阙，战死者。</span>此战之所由克也。今楚内弃其民，<span class="q">不施惠。</span>而外绝其好；<span class="q">义不建利。○好，呼报反。</span>渎齐盟，<span class="q">不详事神。○渎，徒木反。</span>而食话言；<span class="q">信不守物。○话，户快反。</span>奸时以动，<span class="q">礼不顺时。周四月，今二月，妨农业。○奸音干，本或作干。</span>

[疏]注“礼不”至“农业”。



　　○



而疲民以逞。<span class="q">刑不正邪，而苟快意。○疲，本亦作罢，音皮，下注同。</span>

[疏]注“刑不”至“快意”。



　　○



民不知信，进退罪也。人恤所底，其谁致死？<span class="q">底，至也。○底，徐音旨，又之履反。</span>

[疏]注“底”至“也”。



　　○



子其勉之！吾不复见子矣。”<span class="q">言其必败不反。○复见，一本无复字。复，扶又反。</span>

[疏]“对曰”至“子矣”。



　　○



姚句耳先归，子驷问焉。对曰：“其行速，过险而不整。速则失志，<span class="q">不思虑也。</span>不整，丧列。志失列丧，将何以战？楚惧不可用也。”五月，晋师济河。闻楚师将至，范文子欲反，曰：“我伪逃楚，可以纾忧。<span class="q">纾，缓也。○丧，息浪反，下同。纾音舒。</span>夫合诸侯，非吾所能也，以遗能者，我若群臣辑睦以事君，多矣。”武子曰：“不可！”六月，晋、楚遇於鄢陵。范文子不欲战。郤至曰：“韩之战，惠公不振旅；<span class="q">众散败也。在僖十五年。○遗，唯季反，下注“问遗也”同。辑，又作集，音同。亦七入反。</span>箕之役，先轸不反命；<span class="q">死於狄也。在僖三十三年。</span>邲之师，荀伯不复从，<span class="q">荀林父奔走，不复故道。在宣十二年。○从，徐子容反，音或如字。</span>皆晋之耻也。子亦见先君之事矣。<span class="q">见先君成败之事。</span>今我辟楚，又益耻也。”文子曰：“吾先君之亟战也，有故。<span class="q">亟，数也。○亟，去吏反。数，所角反。</span>秦、狄、齐、楚皆彊，不尽力，子孙将弱。今三彊服矣，<span class="q">齐、秦、狄。</span>敌楚而已。唯圣人能外内无患。自非圣人，外宁必有内忧，<span class="q">骄亢则忧患生也。○亢，苦浪反。</span>盍释楚以为外惧乎？甲午晦，楚晨压晋军而陈。<span class="q">压，笮其未备。○盍，户腊反。压，於中反；徐於辄反。陈直觐反下及注皆同。笮，侧百反。</span>军吏患之。范匄趋进，<span class="q">匄，士燮子。○匄本又作丐，古害反。</span>曰：“塞井夷灶，陈於军中，而疏行首。<span class="q">疏行首者，当陈前决开营垒为战道。○行，户郎反，一音如字，注同。垒，力轨反。</span>晋、楚唯天所授，何患焉？”文子执戈逐之，曰：“国之存亡，天也，童子何知焉？”栾书曰：“楚师轻窕，固垒而待之，三日必退。退而击之，必获胜焉。”郤至曰：“楚有六间，不可失也。其二卿相恶，<span class="q">子重、子反。○窕，敕彫反，又敕吊反。恶如字，又乌路反。</span>王卒以旧，<span class="q">罢老不代。○卒，子忽反，下皆同。</span>郑陈而不整，<span class="q">不整列。</span>蛮军而不陈，<span class="q">蛮夷从楚者不结陈。</span>陈不违晦，<span class="q">晦，月终，阴之尽。故兵家以为忌。</span>

[疏]注“晦月”至“忌”。



　　○



在陈而嚣，<span class="q">嚣，喧哗也。○嚣，许骄反，徐读曰嗷，五高反，注及后同。喧，本又作諠，况元反。哗，本又作譁，音华。</span>合而加嚣。<span class="q">陈合宜静，而益有声。</span>各顾其后，莫有斗心；<span class="q">人恤其所底。</span>旧不必良，以犯天忌，我必克之。”楚子登巢车，以望晋军。<span class="q">巢车，车上为橹。○巢，《说文》作轈，云：兵车高如巢，以望敌也；《字林》同。橹音鲁。</span>

[疏]注“巢车，车上为橹”。



　　○



子重使大宰伯州犁侍于王后。<span class="q">州犁，晋伯宗子，前年奔楚。○大宰，音泰，官名，大者多同，以意求之。</span>王曰：“骋而左右，何也？”<span class="q">骋，走也。</span>曰：“召军吏也。”“皆聚於中军矣。”曰：“合谋也。”“张幕矣。”曰：“虔卜於先君也。”<span class="q">虔，敬也。○幕音莫。</span>“彻幕矣。”曰：“将发命也。”“甚嚣，且尘上矣。”曰：“将塞井夷灶而为行也。”<span class="q">夷，平也。○上，时掌反。行，户郎反，下“夹公行”同。</span>“皆乘矣，左右执兵而下矣。”曰：“听誓也。”<span class="q">左，将帅。右，车右。○乘，绳证反，下同。将，子匠反，下“去将”同。帅，所类反，下“元帅”同。</span>

[疏]注“左，将帅。右，车右”。



　　○



“战乎？”曰：“未可知也。”“乘而左右皆下矣。”曰：“战祷也。”<span class="q">祷，请於鬼神。○祷，丁老反，或丁报反。</span>伯州犁以公卒告王。<span class="q">公，晋侯。</span>苗贲皇在晋侯之侧，亦以王卒告。<span class="q">贲皇，楚斗椒子。宣四年奔晋。○贲，扶云反。</span>皆曰：“国士在，且厚，不可当也。”<span class="q">晋侯左右皆以伯州犁在楚，知晋之情。且谓楚众多，故惮合战。与苗贲皇意异。○惮，徒旦反。</span>

[疏]注“晋侯”至“意异”。



　　○



苗贲皇言於晋侯曰：“楚之良，在其中军王族而已。请分良以击其左右，而三军萃於王卒，<span class="q">萃，集也。○萃，似醉反。</span>必大败之。”公筮之。史曰：“吉。其卦遇复<img src="pic/bg04.bmp">，<span class="q">震下坤上，复，无变。</span>

[疏]注“震下”至“无变”。



　　○



曰：‘南国戚，射其元王，中厥目。’<span class="q">此卜者辞也。复，阳长之卦。阳气起子，南行推阴，故曰南国蹙也。南国势戚，离受其咎。离为诸侯，又为目阳气激南，飞矢之象。故曰：“射其元王，中厥目。”○戚，子六反。射，食亦反，注及下“射之”同。中，丁仲反，注同。长，丁丈反。激，古狄反。</span>

[疏]注“此卜”至“厥目”。



　　○



国戚、王伤，不败何待？”公从之。<span class="q">从其言而战。</span>有淖於前，<span class="q">淖，泥也。○淖，乃孝反；徐，徒较反。</span>乃皆左右相违於淖。<span class="q">违，辟也。</span>步毅御晋厉公，栾针为右。<span class="q">步毅即郤毅。</span>彭名御楚共王，潘党为右。石首御郑成公，唐苟为右。栾、范以其族夹公行，<span class="q">二族强，故在公左右。○共音恭。夹，古洽反。</span>

[疏]注“二族”至“左右”。



　　○



陷於淖。栾书将载晋侯，针曰：“书退！国有大任，焉得专之？<span class="q">在君前，故子名其父。大任，谓元帅之职。○焉，於虔反。</span>

[疏]“国有”至“专之”。



　　○



　　○



　　○



且侵官，冒也；<span class="q">载公为侵官。○冒，莫报反，徐莫比反。</span>失官，慢也；<span class="q">去将而御，失官也。</span>离局，奸也。<span class="q">远其部曲为离局。○离，力志反，注同。远，于万反。</span>有三罪焉，不可犯也。”乃掀公以出於淖。<span class="q">掀，举也。○掀，徐许言反，云捧毂举之，则公轩起也；一曰掀，引也，胡根反，一音虚斤反；《字林》云，举出也，火气也；又丘近反。</span>

[疏]注“掀举也”。



　　○



癸巳，潘尫之党与养由基蹲甲而射之，彻七札焉。<span class="q">党，潘尫之子。蹲，聚也。一发达七札，言其能陷坚。○尫，乌黄反。之党，一本作潘尫之子党。案注云：“党，潘尫之子也。”则传文不得有“子”字，古本此及襄二十三年“申鲜虞之传挚”，皆无“子”字。蹲，在尊反，徐又在损反，一音才官反。札，侧八反，徐侧乙反。</span>

[疏]“潘尫之党”。



　　○



以示王，曰：“君有二臣如此，何忧於战？”<span class="q">二子以射夸王。○夸，苦瓜反。</span>王怒曰：“大辱国！<span class="q">贱其不尚知谋。○知音智。</span>诘朝尔射，死艺！”<span class="q">言女以射自多，必当以艺死也。诘朝，犹明朝，是战日。○朝如字，注同。女音汝。</span>吕锜梦射月，中之，退入於泥。<span class="q">吕锜，魏锜。○射，食亦反，下至“使射吕锜”皆同。</span>占之，曰：“姬姓，日也；<span class="q">周世姬姓尊。</span>异姓，月也，<span class="q">异姓卑。</span>必楚王也。射而中之，退入於泥，亦必死矣！”<span class="q">锜自入泥，亦死象。○中，丁仲反，下及注皆同。</span>及战，射共王，中目。王召养由基，与之两矢，使射吕锜。中项，伏弢。<span class="q">弢，弓衣。○项，户讲反。弢，他刀反。</span>以一矢复命。<span class="q">言一发而中。</span>郤至三遇楚子之卒，见楚子，必下，免胄而趋风。<span class="q">疾如风。</span>楚子使工尹襄问之以弓，<span class="q">问，遗也。</span>

[疏]注“问，遗也”。



　　○



曰：“方事之殷也，<span class="q">殷，盛也。</span>有韎韦之跗注，君子也。<span class="q">韎，赤色。跗注，戎服，若袴而属於跗，与袴连。○韎，莫拜反，又音妹，徐莫盖反。跗，方于反。注，之树反。袴，苦故反。属，章玉反。</span>

[疏]注“韎赤”至“袴连”。



　　○



识见不穀而趋，无乃伤乎？”<span class="q">恐其伤。</span>郤至见客，免胄承命，曰：“君之外臣至，从寡君之戎事，以君之灵，间蒙甲胄，<span class="q">间，犹近也。○近如字，一本或作与，音预。</span>不敢拜命。<span class="q">介者不拜。○介音界。</span>

[疏]注“介者不拜”。



　　○



敢告不宁，君命之辱。<span class="q">以君辱赐命，故不敢自安。</span>

[疏]注“以君”至“自安”。



　　○



为事之故，敢肃使者。”<span class="q">言君辱命来问，以有军事不得答，故肃使者，肃，手至地，若今撎。○为，于伪反。使，所吏反，注及下同。撎，伊志反，揖也；《字林》云，举首下手也。</span>

[疏]注“言君”至“今撎”。



　　○



三肃使者而退。晋韩厥从郑伯，<span class="q">从，逐也。</span>其御杜溷罗曰：“速从之！其御屡顾，不在马，可及也。”韩厥曰：“不可以再辱国君。”乃止。<span class="q">二年鞍战，韩厥已辱齐侯。○溷，户昏、户本二反。</span>郤至从郑伯，其右茀翰胡曰：“谍辂之，余从之乘，而俘以下。”<span class="q">欲遣轻兵单进以距郑伯车前，而自后登其车以执之。○茀，府勿反。翰，徐音韩。谍音牒。辂，五嫁反。乘，绳证反。轻，遣政反，又如字。</span>

[疏]注“欲遣”至“执之”。



　　○



郤至曰：“伤国君有刑。”亦止。石首曰：“卫懿公唯不去其旗，是以败於荧。”乃内旌於弢中。<span class="q">荧战在闵二年。○去，起吕反。荧，户扃反。旌音精。</span>

[疏]“内旌於弢中”。



　　○



唐苟谓石首曰：“子在君侧，败者壹大。我不如子，子以君免，我请止。”乃死。<span class="q">败者壹大，谓军大崩也。言石首亦君之亲臣而就御，与车右不同。故首当御君以退，己当死战。</span>楚师薄於险，<span class="q">薄，迫也。</span>叔山冉谓养由基曰：“虽君有命，为国故，子必射。”<span class="q">王有“死艺”命。○冉，如炎反。为，于伪反。射，食亦反。</span>乃射，再发，尽殪。叔山冉搏人以投，中车，折轼。晋师乃止。<span class="q">言二子皆有过人之能。○发如字，徐音废。殪，於计反。搏音博。中，丁仲反。所，之设反，又市列反。轼音式。</span>囚楚公子茷。<span class="q">为郤至见谮张本。○茷，扶废反。</span>

[疏]“囚楚公子茷”。



　　○



栾针见子重之旌，请曰：“楚人谓夫旌，子重之麾也，彼其子重也。曰臣之使於楚也，子重问晋国之勇，臣对曰：‘好以众整。’曰：‘又何如？’<span class="q">又问其馀。○夫音扶。麾，许危反。日，人实反。使，所吏反，下“免使者”同。好，呼报反，下及注皆同。</span>臣对曰：‘好以暇。’<span class="q">暇，閒暇。○閒音闲。</span>今两国治戎，行人不使，不可谓整；临事而食言，不可谓暇。<span class="q">食好整之言。○使，所吏反，又如字。</span>请摄饮焉。”<span class="q">摄，持也。持饮往饮子重。○往饮，於鸩反。</span>公许之。使行人执榼承饮，造于子重，<span class="q">承，奉也。○榼，苦腊反。造，七报反，</span>曰：“寡君乏使，使针御持矛，<span class="q">御，侍也。</span>是以不得犒从者，使某摄饮。”于重曰：“夫子尝与吾言於楚，必是故也。不亦识乎？”<span class="q">知其以往言好暇，故致饮。○犒，苦报反。从才用反。</span>受而饮之，免使者而复鼓。<span class="q">免，脱也。○复，扶又反，注及下同。</span>旦而战，见星未已。子反命军吏察夷伤，<span class="q">夷亦伤也。</span>

[疏]注“夷亦伤也”。



　　○



补卒乘，<span class="q">补死亡。○乘，绳证反，下同。</span>缮甲兵，<span class="q">缮，治也。</span>展车马，<span class="q">展，陈也。○陈如字。</span>鸡鸣而食，唯命是听。<span class="q">复欲战。</span>晋人患之。苗贲皇徇曰：“蒐乘、补卒，<span class="q">蒐，阅也。○徇，似俊反。蒐，所留反。</span>秣马、利兵，<span class="q">秣，穀马也。○秣音末。</span>脩陈、固列，<span class="q">固，坚也。○陈，直觐反，又如字。</span>蓐食、申祷，<span class="q">申，重也。○蓐音辱。重，直用反。</span>明日复战！”乃逸楚囚。<span class="q">逸，纵也。○纵，子用反。</span>王闻之，召子反谋。穀阳竖献饮於子反，子反醉而不能见。<span class="q">穀阳，子反内竖。○见，贤遍反。</span>

[疏]注“穀阳，子反内竖”。



　　○



王曰：“天败楚也夫！余不可以待。”乃宵遁。晋入楚军，三日穀。<span class="q">食楚粟三日也。○夫音扶。三日穀，本或作“三日馆穀”，误也。</span>范文子立於戎马之前，曰：“君幼，诸臣不佞，<span class="q">佞，才也。○君幼，本或作“君幼弱”。</span>何以及此？君其戒之！<span class="q">戒勿骄。</span>《周书》曰：‘惟命不于常。’有德之谓。”<span class="q">《周书·康诰》。言胜无常命，唯德是与。</span>

[疏]注“周书”至“是与”。



　　○



楚师还，及瑕，<span class="q">瑕，楚地。</span>王使谓子反曰：“先大夫之覆师徒者，君不在。<span class="q">谓子玉败城濮时，王不在军。○覆，芳服反。</span>子无以为，过不穀之罪也。”子反再拜稽首曰：“君赐臣死，死且不朽。<span class="q">王引过，亦所以责子反。</span>臣之卒实奔，臣之罪也。”子重复谓子反曰：“初陨师徒者，而亦闻之矣。盍图之！”<span class="q">闻子玉自杀。终二卿相恶。○卒，从此已前皆子忽反。陨，于敦反。盍，户腊反。</span>对曰：“虽微先大夫有之，大夫命侧，侧敢不义？<span class="q">言以义命已，不敢不受。</span>

[疏]“虽微”至“不义”。



　　○



侧亡君师，敢忘其死？”王使止之，弗及而卒。战之日，齐国佐、高无咎至于师，<span class="q">无咎，高固子。</span>卫侯出于卫，公出于坏隤。<span class="q">坏隤，鲁邑。齐、卫皆后，非独鲁。明晋以侨如故不见公。○坏，户怪反，徐音怀。隤，徒回反。</span>

[疏]“卫侯”至“坏隤”。



　　○



宣伯通於穆姜，<span class="q">穆姜，成公母。</span>欲去季、孟而取其室。<span class="q">季文子、孟献子。○去，起吕反。</span>将行，穆姜送公，而使逐二子。公以晋难告，<span class="q">会晋伐郑。○难，乃旦反。</span>曰：“请反而听命。”姜怒，公子偃、公子鉏趋过，<span class="q">二子，公庶弟。○鉏，仕居反。</span>

[疏]注“二子，公庶弟”。



　　○



指之曰：“女不可，是皆君也。”<span class="q">言欲废公，更立君。○女音汝。</span>公待於坏隤，申宫、儆备，<span class="q">申敕宫备。○儆，京领反。</span>设守而后行，是以后。<span class="q">后晋、楚战期。○守，手又反。</span>使孟献子守于公宫。

秋，会于沙随，谋伐郑也。<span class="q">郑伯未服。</span>宣伯使告郤犨曰：“鲁侯待于坏隤，以待胜者。”<span class="q">观晋、楚之胜负。</span>郤焠将新军，且为公族大夫，以主东诸侯。<span class="q">主齐、鲁之属。</span>取旷于宣伯，而诉公于晋侯。<span class="q">诉，谮也。</span>晋侯不见公。

曹人请于晋曰：“自我先君宣公即世，<span class="q">在十三年。</span>国人曰：‘若之何？忧犹未弭。’<span class="q">弭，息也。既葬，国人皆将从子臧，所谓忧未息。○弭，亡氏反。</span>而又讨我寡君，<span class="q">前年晋侯执曹伯。</span>以亡曹国社稷之镇公子，<span class="q">谓子臧逃奔宋。</span>是大泯曹也，<span class="q">泯，灭也。</span>先君无乃有罪乎？<span class="q">言今君无罪而见讨，得无以先君故。</span>若有罪，则君列诸会矣。<span class="q">诸侯虽有篡弑之罪，侯伯已与之会，则不复讨。前年会于戚，曹伯在列，盟毕乃执之，故曹人以为无罪。○篡，初患反。弑音试。复，扶又反，下及下文“复请”同。</span>

[疏]注“请侯”至“无罪”。



　　○



君唯不遗德、刑，<span class="q">遗，失也。</span>以伯诸侯，岂独遗诸敝邑？敢私布之。”<span class="q">为曹伯归不以名告传。○伯，如字，又音霸。</span>

[疏]注“为曹”至“告传”。



　　○



七月，公会尹武公及诸侯伐郑。将行，姜又命公如初，<span class="q">复欲使公逐季、孟。</span>公又申守而行。诸侯之师次于郑西，我师次于督扬，不敢过郑。<span class="q">督扬，郑东地。○守，手又反，下注同。过，古卧反，又古禾反。</span>子叔声伯使叔孙豹请逆于晋师，<span class="q">豹，叔孙侨如弟也。侨如於是遂作乱，豹因奔齐。</span>

[疏]注“豹叔”至“奔齐”。



　　○



为食於郑郊。师逆以至。<span class="q">声伯戒叔孙以必须所逆晋师至，乃食。</span>声伯四日不食以待之，食使者，<span class="q">使者，豹之介。○食使，音嗣。使，所吏反，注同。介音界，下文“敢介大国”同。</span>而后食。<span class="q">言其忠也。○而后食，一本作“声伯而后食”。</span>

诸侯迁于制田。<span class="q">荧阳宛陵县东有制泽。</span>知武子佐下军，<span class="q">武子，荀罃。</span>以诸侯之师侵陈，至于鸣鹿。<span class="q">陈国武平县西南有鹿邑。</span>遂侵蔡。未反，<span class="q">侵陈、蔡不书，公不与。○与音预。</span>诸侯迁于颍上。戊午，郑子罕宵军之，宋、齐、卫皆失军。<span class="q">将主与军相失。宋、卫不书，后也。○将，子匠反。</span>

[疏]注“将主”至“后也”。



　　○



曹人复请子晋。晋侯谓子臧：“反！吾归而君。”<span class="q">以曹人重子臧故。</span>子臧反，曹伯归。<span class="q">子臧自宋还。</span>子臧尽致其邑与卿而不出。<span class="q">不出仕。</span>

宣伯使告郤犨曰：“鲁之有季、孟，犹晋之有栾、范也，政令於是乎成。今其谋曰：‘晋政多门，不可从也。<span class="q">政不由君。</span>宁事齐、楚，有亡而已，蔑从晋矣！’<span class="q">蔑，无也。</span>若欲得志於鲁，请止行父而杀之，<span class="q">行父，季文子也。</span>我毙蔑也，<span class="q">蔑，孟献子。时留守公宫。○毙，婢世反。</span>而事晋，蔑有贰矣。鲁不贰，小国必睦。不然，归必叛矣。”

九月，晋人执季文子于苕丘。公还，待于郓，<span class="q">郓，鲁西邑。东郡廪丘县。东有郓城。○廪，力甚反。</span>使子叔声伯请季孙于晋。郤犨曰：“苟去仲孙蔑而止季孙行父，吾与子国，亲於公室。”<span class="q">亲鲁甚於晋公室。○去，起吕反，下同。</span>对曰：“侨如之情，子必闻之矣。<span class="q">闻其淫慝情。○慝，吐得反，下文同。</span>若去蔑与行父，是大弃鲁国，而罪寡君也。若犹不弃，而惠徼周公之福，使寡君得事晋君，则夫二人者，鲁国社稷之臣也。若朝亡之，鲁必夕亡。以鲁之密迩仇雠，<span class="q">仇雠谓齐、楚。○夫音扶。朝如字。</span>

[疏]“若朝”至“夕亡”。



　　○



亡而为雠，治之何及？”<span class="q">言鲁属齐、楚，则还为晋雠。</span>郤犨曰：“吾为子请邑。”对曰：“婴齐，鲁之常隶也，<span class="q">隶，贱官。○为，于伪反。</span>敢介大国以求厚焉！<span class="q">介，因也。</span>承寡君之命以请，<span class="q">承，奉也。</span>若得所请，吾子之赐多矣，又何求？”

范文子谓栾武子曰：“季孙於鲁，相二君矣。<span class="q">二君，宣、成。○相，息亮反。</span>妾不衣帛，马不食粟，可不谓忠乎？信谗慝而弃忠良，若诸侯何子？叔婴齐奉君命无私，<span class="q">不受郤犨请邑。○衣，於既反。食，旧如字，对上句应作嗣音。</span>谋国家不贰，<span class="q">谓四日不食，以坚事晋。</span>图其身不忘其君，<span class="q">辞邑、不食，皆先君而后身。</span>若虚其请，是弃善人也。子其图之！”乃许鲁平，赦季孙。

冬，十月，出叔孙侨如而盟之，侨如奔齐。<span class="q">诸大夫共盟，以侨如为戒。</span>

十二月，季孙及郤犨盟于扈。归，剌公子偃，<span class="q">偃与鉏俱为姜所指，而独杀偃，偃与谋。○偃与，音预。</span>召叔孙豹于齐而立之。<span class="q">近此七月，声伯使豹请逆於晋，闻鲁人将讨侨如，豹乃辟其难，先奔齐，生二子，而鲁乃召之，故襄二年豹始见经，传於此因言其终。○难，乃旦反。见，贤遍反。</span>

齐声孟子通侨如，<span class="q">声孟子，齐灵公母，宋女。</span>使立於高、国之閒。<span class="q">位比二卿。</span>侨如曰：“不可以再罪。”奔卫，亦閒於卿。<span class="q">传亦终言侨如之佞。○閒，徐音间厕之间，读者或如字。</span>

晋侯使郤至献楚捷于周，与单襄公语，骤称其伐。<span class="q">伐，功也。</span>

[疏]“晋侯”至“其伐”。



　　○



单子语诸大夫曰：“温季其亡乎！<span class="q">温季，郤至。○语，鱼据反。</span>

[疏]“温季其亡乎”。



　　○



位於七人之下，<span class="q">佐新军，位八人。</span>

[疏]“位於七人之下”。



　　○



而求掩其上。<span class="q">称已之伐，掩上功。</span>

[疏]注“称己”至“上功”。



　　○



怨之所聚，乱之本也。多怨而阶乱，何以在位？<span class="q">怨为乱阶。</span>《夏书》曰：‘怨岂在明？不见是图。’<span class="q">逸《书》也。不见细微也。○见，贤遍反，又如字，注同。</span>

[疏]“夏书”至“可乎”。



　　○



将慎其细也。今而明之，其可乎？”<span class="q">言郤至显称已功，所以明怨咎。</span>

【经】十有七年，春，卫北宫括帅师侵郑。<span class="q">（括，成公曾孙。○括，古活反。）</span>

夏，公会尹子、单子、晋侯、齐侯、宋公、卫侯、曹伯、邾人伐郑。<span class="q">晋未能服郑，故假天子威，周使二卿会之。晋为兵主，而犹先尹、单，尊王命也。单伯称子，盖降爵。</span>

六月，乙酉，同盟于柯陵。<span class="q">柯陵，郑西地。○柯，古河反。</span>

秋，公至自会。<span class="q">无传。</span>

齐高无咎出奔莒。

九月，辛丑，用郊。<span class="q">无传。九月郊祭，非礼明矣。书用郊，从史文。</span>

[疏]注“九月”至“史文”。



　　○



晋侯使荀罃来乞师。<span class="q">无传。将伐郑。</span>

冬，公会单子、晋侯、宋公、卫侯、曹伯、齐人、邾人伐郑。<span class="q">郑犹未服故也。</span>

十有一月，公至自伐郑。<span class="q">无传。</span>

壬申，公孙婴卒于貍脤。<span class="q">十一月无壬申，日误也。貍脤，阙。○貍，力之反。脤，市轸反。</span>

[疏]注“十一”至“脤阙”。



　　○



十有二月，丁巳，朔，日有食之。<span class="q">无传。</span>

邾子玃且卒。<span class="q">无传。五同盟。○玃，俱缚反，徐居碧反。且，子馀反。</span>

[疏]注“五同盟”。



　　○



晋杀其大夫郤锜、郤犨、郤至。

楚人灭舒庸。

【传】十七年，春，王正月，郑子驷侵晋虚、滑。<span class="q">（虚、滑，晋二邑。滑，故滑国，为秦所灭，时属晋，后属周。○虚，起居反。）</span>

[疏]注“虚滑”至“属周”。



　　○



卫北宫括救晋，侵郑，至于高氏。<span class="q">不书救，以侵告。高氏，在阳翟县西南。</span>

夏，五月，郑大子髡顽、侯獳为质於楚，<span class="q">侯獳，郑大夫。○髡，苦门反。獳，乃侯反。质音致。</span>楚公子成、公子寅戍郑。

公会尹武公、单襄公及诸侯伐郑，自戏童至于曲洧。<span class="q">今新汲县治曲洧城，临洧水。○戏，许宜反。洧，于轨反。治，直吏反。</span>

[疏]注“洧水”。



　　○



晋范文子反自鄢陵，<span class="q">前年鄢陵战还。</span>使其祝宗祈死，<span class="q">祝宗，主祭祀祈祷者。</span>曰：“君骄侈而克敌，是天益其疾也。难将作矣！爱我者惟祝我，使我速死，无及於难，范氏之福也。”六月戊辰，士燮卒。<span class="q">传言厉公无道，故贤臣忧惧，因祷自裁。○侈，尺氏反，又尸氏反。难，乃旦反，下同。祝，之又反。</span>

[疏]注“传言”至“自裁”。



　　○



乙酉，同盟于柯陵，寻戚之盟也。<span class="q">戚盟在十五年。</span>

楚子重救郑，师于首止。诸侯还。<span class="q">畏楚强。</span>

齐庆克通于声孟子，与妇人蒙衣乘辇而入于闳。<span class="q">庆克庆封父。蒙衣，亦为妇人服，与妇人相冒。闳，巷门。○与，如字，徐音预。闳音宏。冒，亡报反。</span>

[疏]“于闳”。



　　○



鲍牵见之，以告国武子，<span class="q">鲍牵，鲍叔牙曾孙。</span>武子召庆克而谓之。庆克久不出，<span class="q">惭卧於家，夫人所以怪之。</span>而告夫人曰：“国子谪我。”<span class="q">谪，谴责也。○谪，直革反。谴，遣战反。</span>夫人怒。

国子相灵公以会，<span class="q">会伐郑。○相，息亮反，下“相施氏”同。</span>高、鲍处守。<span class="q">高无咎、鲍牵。○守，手又反。</span>及还，将至，闭门而索客。<span class="q">蒐索，备奸人。○索，所白反，注同。</span>孟子诉之曰：“高、鲍将不纳君，而立公子角。国子知之。”<span class="q">角，顷公子。○顷音倾。</span>秋，七月，壬寅，刖鲍牵而逐高无咎。无咎奔莒，高弱以卢叛。<span class="q">弱，无咎子。卢，高氏邑。刖音月，又五刮反。</span>齐人来召鲍国而立之。<span class="q">国，牵之弟文子。</span>初，鲍国去鲍氏而来为施孝叔臣。施氏卜宰，匡句须吉。<span class="q">卜立家宰。○句，其俱反。</span>施氏之宰，有百室之邑。与匡句须邑，使为宰。以让鲍国，而致邑焉。施孝叔曰：“子实吉。”对曰：“能与忠良，吉孰大焉。”鲍国相施氏忠，故齐人取以为鲍氏后。仲尼曰：“鲍庄子之知不如葵，葵犹能卫其足。”<span class="q">葵倾叶向日，以蔽其根，言鲍牵居乱，不能危行言孙。○知音智。向，许亮反，本又作响。行，下孟反。</span>

冬，诸侯伐郑。<span class="q">前夏未得志故。</span>十月，庚午，围郑。楚公子申救郑，师于汝上。十一月，诸侯还。<span class="q">不书围，畏楚救，不成围而还。</span>

[疏]“汝上”。



　　○



初，声伯梦涉洹，<span class="q">洹水出汲郡林虑县，东北至魏郡长乐县入清水。○洹音桓，一音恒；今上俗音袁。虑，力於反。乐音洛，下“乐平”同。</span>或与已琼瑰，食之，<span class="q">琼，玉。瑰，珠也。食珠玉，含象。○琼，求营反。瑰，古回反。含，户暗反，本亦作唅。</span>

[疏]注“琼玉”至“含象”。



　　○



泣而为琼瑰，盈其怀。<span class="q">泪下化为珠玉，满其怀。</span>从而歌之曰：“济洹之水，赠我以琼瑰。归乎！归乎！琼瑰盈吾怀乎！”<span class="q">从，就也。梦中为此歌。</span>惧不敢占也。还自郑，壬申，至于貍脤而占之，曰：“余恐死，故不敢占也。今众繁而从余三年矣，无伤也。”言之，之莫而卒。<span class="q">繁，犹多也。传戒数占梦。○莫音暮。数，所角反。</span>

[疏]“今众”至“伤也”。



　　○



齐侯使崔杼为大夫，使庆克佐之，帅师围卢。<span class="q">讨高弱。○杼，直吕反。</span>国佐从诸侯围郑，以难请而归。<span class="q">请於诸侯。○难，乃旦反，下及注同。</span>遂如卢师，杀庆克，以穀叛。<span class="q">疾克淫乱，故杀之。</span>齐侯与之盟于徐关而复之。十二月，卢降。使国胜告难于晋，待命于清。<span class="q">胜，国佐子。使以高氏难告晋。齐欲讨国佐，故留其子於外。清，阳平乐县是。为明年杀国佐传。○降，下江反。</span>

[疏]“待命于清”。



　　○



晋厉公侈，多外嬖。<span class="q">外嬖，爱幸大夫。○嬖，必计反。</span>反自鄢陵，欲尽去群大夫而立其左右。<span class="q">终如士燮言。○反自鄢陵，本作自鄢陵。去，起吕反。</span>胥童以胥克之废也，怨郤氏，<span class="q">童，胥克之子。宣八年郤缺废胥克。</span>而嬖於厉公。郤锜夺夷阳五田，五亦嬖於厉公。郤犨与长鱼矫争田，执而梏之，<span class="q">梏，械也。○矫，居表反。梏，古毒反。械，户戒反。</span>与其父母妻子同一辕。<span class="q">系之车辕。</span>既，矫亦嬖於厉公。栾书怨郤至，以其不从已而败楚师也，欲废之。<span class="q">鄢陵战，栾书郤固垒。郤至言楚有六间以取胜也。</span>使楚公子茷告公曰：“此战也，郤至实召寡君，<span class="q">鄢陵战，晋囚公子茷以归。</span>以东师之未至也，<span class="q">齐、鲁、卫之师</span>与军帅之不具也。曰：‘此必败！<span class="q">荀罃佐下军居守，郤犨将新军乞师，故言不具。○帅，所类反。守，手又反。</span>吾因奉孙周以事君。’”<span class="q">孙周，晋襄公曾孙悼公。君，楚王也。</span>

[疏]注“孙周”至“悼公”。



　　○



公告栾书，书曰：“其有焉！不然，岂其死之不恤而受敌使乎？<span class="q">谓鄢陵战时，楚子问郤至以弓。○使，所吏反。</span>君盍尝使诸周而察之？”<span class="q">尝，试也。○盍，户腊反，使，所吏反，又如字。</span>郤至聘于周，栾书使孙周见之。公使觇之，信。<span class="q">觇，伺也。○觇，敕廉反。伺音司，又丝嗣反。</span>遂怨郤至。

厉公田，与妇人先杀而饮酒，后使大夫杀。<span class="q">传言厉公无道，先妇人而后卿佐。</span>郤至奉豕，<span class="q">进之於公。</span>寺人孟张夺之，<span class="q">寺人，奄士。</span>郤至射而杀之。公曰：“季子欺余！”<span class="q">季子，郤至。公反以为郤至夺孟张豕。○射，食亦反。</span>厉公将作难，胥童曰：“必先三郤，族大，多怨。去大族，不逼；<span class="q">不逼公室。○逼，彼力反，下同。</span>敌多怨，有庸。”<span class="q">讨多怨者，易有功。○易，以豉反。</span>公曰：“然！”郤氏闻之，郤锜欲攻公，曰：“虽死，君必危。”郤至曰：“人所以立，信、知、勇也。信，不叛君；知，不害民；勇，不作乱。失兹三者，其谁与我？死而多怨，将安用之？<span class="q">言俱死，无用多其怨咎。○知音智，下同。</span>君实有臣而杀之，其谓君何？我之有罪，吾死后矣。若杀不辜，将失其民，欲安，得乎？<span class="q">言不得安君位。</span>待命而已。受君之禄，是以聚党。有党而争命，<span class="q">争死命也。</span>罪孰大焉？”<span class="q">传言郤至无反心。</span>

壬午，胥童、夷羊五帅甲八百，将攻郤氏。<span class="q">八百人也。</span>长鱼矫请无用众，公使清沸魋助之，<span class="q">沸魋，亦嬖人。○沸，甫味反。魋，徒回反。</span>抽戈结衽，<span class="q">衽，裳际。○衽，而甚反，徐音而鸩反。</span>而伪讼者。<span class="q">伪与清沸魋讼。</span>三郤将谋於榭。<span class="q">榭，讲武堂。</span>

[疏]注“榭，讲武堂”。



　　○



矫以戈杀驹伯、苦成叔於其位。<span class="q">位，所坐处也。驹伯，郤锜。苦成叔，郤犨。○处，昌虑反。</span>温季曰：“逃威也。”遂趋。<span class="q">郤至本意欲禀君命而死，今矫等不以君命而来，故欲逃凶贼为害，故曰威，言可畏也。或曰畏当为藏。</span>矫及诸其车，以戈杀之。皆尸诸朝。<span class="q">陈其尸於朝。</span>胥童以甲劫栾书、中行偃於朝。矫曰：“不杀二子，忧必及君！”公曰：“一朝而尸三卿，余不忍益也！”对曰：“人将忍君。<span class="q">人谓书与偃。○一朝如字。</span>

[疏]“一朝而尸三卿”。



　　○



臣闻乱在外为奸，在内为轨。御奸以德，<span class="q">德，绥远。○轨，本又作宄，音同。御，鱼吕反，下同。</span>御轨以刑。<span class="q">刑治近也。</span>不施而杀，不可谓德；臣逼而不讨，不可谓刑。德、刑不立，奸、轨并至。臣请行！”遂出，奔狄。<span class="q">行，去也。○施，如字，或式豉反。</span>公使辞於二子，<span class="q">辞谢书与偃也。</span>曰：“寡人有讨於郤氏，郤氏既伏其辜矣，大夫无辱，其复职位！”<span class="q">胥童劫而执之，故云辱也。</span>皆再拜稽首曰：“君讨有罪，而免臣於死，君之惠也。二臣虽死，敢忘君德？”乃皆归。公使胥童为卿。

公游于匠丽氏，<span class="q">匠丽，嬖大夫家。</span>栾书、中行偃遂执公焉。召士匄，士匄辞。<span class="q">辞不往也。</span>召韩厥，韩厥辞，曰：“昔吾畜於赵氏，孟姬之谗，吾能违兵。<span class="q">畜，养也。违，去也。韩厥少为赵盾所待养，及孟姬之乱，晋将讨赵氏，而厥去其兵，示不与党，言此者，明己无所偏助。孟姬乱在八年。○去，起吕反，下同。少，诗照反。</span>古人有言曰：‘杀老牛，莫之敢尸。’而况君乎？二三子不能事君，焉用厥也？”<span class="q">尸，主也。○焉，於虔反。</span>

舒庸人以楚师之败也，<span class="q">败於鄢陵。舒庸，东夷国人。</span>道吴人围巢，伐驾，围釐、虺，<span class="q">巢、驾、釐、虺，楚四邑。○道音导，下及注同。驾，如字；一音加。釐，力之反。虺，许鬼反。</span>遂恃吴而不设备。楚公子橐师袭舒庸，灭之。

闰月，乙卯，晦，栾书、中行偃杀胥童。<span class="q">以其劫己故。○橐，他洛反。</span>民不与郤氏，胥童道君为乱，故皆书曰“晋杀其大夫”。<span class="q">厉公以私欲杀三郤，而三郤死不以无罪书。偃以家怨害胥童，而胥童受国讨文。明郤氏失民，胥童道乱，宜其为国戮。</span>

[疏]注“厉公”至“国戮”。



　　○



【经】十有八年，春，王正月，晋杀其大夫胥童。<span class="q">（传在前年，经在今春，从告。）</span>

庚申，晋弑其君州蒲。<span class="q">不称臣，君无道。</span>

齐杀其大夫国佐。<span class="q">国武子也。</span>

公如晋。

夏，楚子、郑伯伐宋。宋鱼石复入于彭城。<span class="q">传例曰：以恶入也。彭城，宋邑，今彭城县。○复，扶又反。</span>

公至自晋。

晋侯使士匄来聘。

秋，杞伯来朝。

八月，邾子来朝。

筑鹿囿。<span class="q">筑墙为鹿苑。○囿音又。</span>

已丑，公薨于路寝。

冬，楚人、郑人侵宋。<span class="q">子重先遣轻军侵宋，故称人而不言伐。○轻，遣政反。</span>

晋侯使士鲂来乞师。<span class="q">○鲂音房。</span>

十有二月，仲孙蔑会晋侯、宋公、卫侯、邾子齐崔杼同盟于虚朾。<span class="q">虚朾，地阙。○虚，起居反。朾，他丁反。</span>

丁未，葬我君成公。

【传】十八年，春，王正月，庚申，晋栾书、中行偃使程滑弑厉公，<span class="q">（程滑，晋大夫，）</span>葬之于翼东门之外，以车一乘。<span class="q">（言不以君礼葬。诸侯葬车七乘。○乘，绳证反，注同也。）</span>

[疏]注“言不”至“七乘”。



　　○



使荀罃、士鲂逆周子于京师而立之，<span class="q">悼公周也。</span>生十四年矣。大夫逆于清原。周子曰：“孤始原不及此，虽及此，岂非天乎？<span class="q">言有命也。</span>抑人之求君，使出命也，立而不从，将安用君？二三子用我今日，否亦今日。共而从君，神之所福也。”<span class="q">传言其少有才，所以能自固。○少，诗照反。</span>对曰：“群臣之愿也，敢不唯命是听。”庚午，盟而入，<span class="q">与诸大夫盟。</span>馆于伯子同氏。<span class="q">晋大夫家。馆，舍也。</span>辛巳，朝于武宫，<span class="q">武宫，曲沃始命君。</span>

[疏]“辛巳朝于武宫”。



　　○



逐不臣者七人。<span class="q">夷羊五之属也。</span>周子有兄而无慧，不能辨菽麦，故不可立。<span class="q">菽，大豆也。豆、麦殊形易别，故以为痴者之候。不慧，盖世所谓白痴。○菽音叔。易，以豉反。别，彼列反。痴，敕疑反。</span>

齐为庆氏之难故，<span class="q">前年国佐杀庆克。○为，于伪反。难，乃旦反。</span>甲申，晦，齐侯使士华免以戈杀国佐于内宫之朝。<span class="q">华免，齐大夫。内宫，夫人宫。</span>

[疏]注“华免齐大夫”至“人宫”。



　　○



师逃于夫人之宫。<span class="q">伏兵内宫，恐不胜。</span>书曰“齐杀其大夫国佐”，弃命、专杀以穀叛故也。<span class="q">国佐本疾淫乱，杀庆克，齐以是讨之。嫌其罪不及死，故传明言其三罪之。</span>使清人杀国胜。<span class="q">胜，国佐子，前年待命于清者。</span>国弱来奔。<span class="q">弱，胜之弟。</span>王湫奔莱。<span class="q">湫，国佐党。○湫，子小反；徐子鸟反。莱音来。</span>庆封为大夫，庆佐为司寇。<span class="q">封、佐皆庆克子。</span>既，齐侯反国弱，使嗣国氏，礼也。<span class="q">佐之罪不及不祀。</span>

二月，乙酉朔，晋侯悼公即位于朝，<span class="q">朝庙五日而即位也。厉公杀绝，故悼公不以嗣子居丧。○杀音试。</span>

[疏]注“朝庙”至“居丧”。



　　○



始命百官，<span class="q">始为政，</span>施舍、巳责，<span class="q">施恩惠，舍劳役，止逋责。○施舍，如字，一音始豉反。逋，布吴反。</span>逮鳏寡，<span class="q">惠及微。○鳏，石顽反。</span>振废滞，<span class="q">起旧德。</span>匡乏困，救灾患，<span class="q">匡亦救也。</span>禁淫慝，薄赋敛，宥罪戾，<span class="q">宥，宽也。○慝，他得反。敛，力验反。宥音又。戾，力计反。</span>节器用，<span class="q">节，省也。○省，所景反，下同。</span>时用民，<span class="q">使民以时。</span>欲无犯时。<span class="q">不纵私欲。○纵，本亦作从，子用反。</span>使魏相、士鲂、魏颉、赵武为卿；<span class="q">相，魏锜子。鲂，士会子。颉，魏颗子。武，赵朔子。此四人其父祖皆有劳於晋国。○相，息亮反。颉，咖结反。颗，苦果反。</span>

[疏]注“相魏”至“晋国”。



　　○



荀家、荀会、栾黡、韩无忌为公族大夫，使训卿之子弟共俭孝弟。<span class="q">无忌，韩厥子。○孝弟，音悌，本亦作悌。</span>

[疏]“荀家”至“孝弟”。



　　○



使士渥浊为大傅，使脩范武子之法；<span class="q">渥浊，士贞子。武子为景公大傅。○渥，於角反。</span>

[疏]“使士渥”至“时使”。



　　○



右行辛为司空，使脩士蒍之法；<span class="q">辛将右行，因以为氏。士蒍，献公司空也。○行，户郎反。蒍，于委反。将，子匠反，下“军将”同。</span>

[疏]注“辛将”至“为氏”。



　　○



弁纠御戎，校正属焉，<span class="q">弁纠，栾纠也。校正，主马官。○弁，皮彦反；本又作卞，同。纠，居黝反。校，户孝反，注同。</span>

[疏]注“弁纠”至“马官”。



　　○



使训诸御知义。<span class="q">戎士尚节义也。</span>

[疏]注“戎士尚节义”。



　　○



荀宾为右，司士属焉，<span class="q">司士，车右之官。</span>

[疏]注“司士车右之官”。



　　○



使训勇力之士时使。<span class="q">勇力，皆车右也。勇力多不顺命，故训之以共时之使。○共音恭，本亦作供，下文同。</span>

[疏]注“勇力”至“之使”。



　　○



卿无共御，立军尉以摄之。<span class="q">省卿戎御，令军尉摄御而已。○省，所景反。令，力呈反。</span>

[疏]“卿无”至“摄之”。



　　○



祁奚为中军尉，羊舌职佐之；魏绛为司马，<span class="q">魏犨子也。</span>张老为候奄。铎遏寇为上军尉，籍偃为之司马，<span class="q">偃，籍谈父，为上军司马。○铎，待洛反。遏，於葛反；徐音谒。</span>使训卒乘，亲以听命。<span class="q">相亲以听上命。○卒，子忽反。乘绳证反，下及注皆同。</span>程郑为乘马御，六驺属焉，使训群驺知礼。<span class="q">程郑，荀氏别族。乘马御，乘车之仆也。六驺，六闲之驺。《周礼》：诸侯有六闲马。乘车尚礼容，故训群驺使知礼。○驺，侧留反。</span>

[疏]“祁奚”至“知礼”。



　　○



　　○



　　○



凡六官之长，皆民誉也。<span class="q">大国三卿，晋时置六卿为军帅。故总举六官，则知群官无非其人。○长，丁丈反。帅，所类反。下“之帅”、“为帅”皆同也。</span>

[疏]“凡六”至“誉也”。



　　○



　　○



　　○



举不失职，官不易方，<span class="q">官守其业，无相逾易。</span>

[疏]“举不”至“易方”。



　　○



爵不逾德，<span class="q">量德授爵。</span>师不陵正，旅不逼师，<span class="q">正，军将命卿也。师，二千五百人之帅也。旅，五百人之帅也。言上下有礼，不相陵逼。</span>

[疏]注“正军”至“陵逼”。正义曰：传言不陵不逼者，皆谓下不陵逼其上，旅卑於师，师卑於正，知正是军将命卿也，唯举师、旅不相陵逼，言上下有礼，皆不相陵逼也。



民无谤言，所以复霸也。<span class="q">此以上通言悼公所行，未必皆在即位之年。○复，扶又反，下及注“复入”皆同。上，时掌反。</span>

[疏]“所以复霸”。



　　○



公如晋，朝嗣君也。

夏，六月，郑伯侵宋，及曹门外。<span class="q">曹门，宋城门也。</span>遂会楚子伐宋，取朝郏。楚子辛、郑皇辰侵城郜，取幽丘，同伐彭城，<span class="q">朝郏、城郜、幽丘，皆宋邑。○取朝，如字。郏，古洽反。郜，古报反。</span>纳宋鱼石、向为人、鳞朱、向带、鱼府焉，<span class="q">五子以十五年出奔楚。独书鱼石，为师告。</span>以三百乘戍之而还。书曰“复入”。<span class="q">恶其依阻大国，以兵威还，故书复入。○乘，绳证反。恶，乌路反。</span>凡去其国，国逆而立之，曰“入”；<span class="q">谓本无位，绍继而立。</span>复其位，曰“复归”；<span class="q">亦国逆。○复归，音服，一音夫又反。</span>诸侯纳之，曰“归”；<span class="q">谓诸侯以言语告请而纳之，有位无位皆曰归。</span>以恶曰“复入”。<span class="q">谓身为戎首，称兵入伐，害国殄民者也。此四条所以明外内之援，辨逆顺之辞，通君臣取国有家之大例。○以恶，本或作“以恶入曰复入。”</span>

[疏]“凡去”至“复入”。



　　○



宋人患之。西鉏吾曰：“何也？<span class="q">西鉏吾，宋大夫。○鉏，仕居反；徐在居反。吾音鱼。西鉏吾，人名也。</span>若楚人与吾同恶，以德於我，吾固事之也，不敢贰矣。<span class="q">恶，谓鱼石。</span>大国无厌，鄙我犹憾。<span class="q">言已事之，则以我为鄙邑，犹恨不足，此吾患也。○厌，於盐反。憾，户暗反。</span>不然，而收吾憎，使臡其政，<span class="q">谓不同恶鱼石，而用之使佐政。</span>以间吾衅，亦吾患也。今将崇诸侯之奸而披其地，<span class="q">崇，长也。谓楚今取彭城以封鱼石。披，犹分也。○间，如字，又间厕之间。衅，许靳反。披，普彼反，注同。长，丁丈反。</span>

[疏]“不然”至“吾患”。



　　○



以塞夷庚。<span class="q">夷庚，吴、晋往来之要道。楚封鱼石於彭城，欲以绝吴、晋之道。</span>

[疏]注“夷庚”至“之道”。



　　○



逞奸而携服，毒诸侯而惧吴、晋，<span class="q">隔吴、晋之道，故惧。携，离也。</span>

[疏]“逞奸而携服”。



　　○



吾庸多矣，非吾忧也。且事晋何为？晋必恤之。”<span class="q">言宋常事晋何为，顾有此患难？○难，乃旦反。</span>

公至自晋。晋范宣子来聘，且拜朝也。<span class="q">拜谢公朝。</span>君子谓晋於是乎有礼。<span class="q">有卑让之礼也。</span>

秋，杞桓公来朝，劳公，且问晋故。公以晋君语之，<span class="q">语其德政。○劳，力报反。语，鱼据反，注同。</span>杞伯於是骤朝于晋，而请为昏。<span class="q">为平公不彻乐张本。</span>

[疏]“骤朝于晋”。



　　○



七月，宋老佐、华喜围彭城，老佐卒焉。<span class="q">言所以不克彭城。</span>八月，邾宣公来朝，即位而来见也。<span class="q">○见，贤遍反。</span>

“筑鹿囿”，书，不时也。<span class="q">非土功时。</span>

“己丑，公薨于路寝”，言道也。<span class="q">在路寝，得君薨之道。</span>

[疏]“言道也”。



　　○



冬，十一月，楚子重救彭城，伐宋。<span class="q">使偏师与郑人侵宋，子重为后镇。</span>宋华元如晋告急。韩献子为政，<span class="q">於是栾书卒，韩厥代将中军。</span>曰：“欲求得人，必先勤之。<span class="q">勤，恤其急。</span>成霸安彊，自宋始矣。”晋侯师于台谷以救宋。<span class="q">台谷，地阙。○台，敕才反，一音台。</span>

[疏]“成霸安彊”。



　　○



遇楚师于靡角之谷，楚师还。<span class="q">畏晋强也。靡角，宋地。</span>晋士鲂来乞师。<span class="q">将救宋也。</span>季文子问师数於臧武仲，<span class="q">武仲，宣叔之子。</span>对曰：“伐郑之役，知伯实来，下军之佐也。<span class="q">知伯，荀罃。</span>今彘季亦佐下军，<span class="q">彘季，士鲂。○彘，直例反。</span>如伐郑可也。<span class="q">伐郑在十七年。</span>事大国，无失班爵而加敬焉，礼也。”从之。<span class="q">从武仲言。</span>

十二月，孟献子会于虚朾，谋救宋也。宋人辞诸侯而请师以围彭城。<span class="q">不敢烦诸侯，故但请其师。为襄元年围彭城传。</span>孟献子请于诸侯，而先归会葬。

“丁未，葬我君成公”，书，顺也。<span class="q">薨于路寝，五月而葬，国家安静，世適承嗣，故曰书顺也。○適，丁历反。</span>

[疏]“书顺也”。



　　○