---
title: 卷三十一 襄十年
category: 春秋左传正义
author: 晋·杜预(注), 唐·孔颖达(疏)
date: 2014-05-27 09:06:38 +0800
permalink: /books/Chronicle_of_Zuo/32.html
layout: book_page
---

【经】十年，春，公会晋侯、宋公、卫侯、曹伯、莒子、邾子、滕子、薛伯、杞伯、小邾子、齐世子光会吴于柤。<span class="q">（吴子在柤，晋以诸侯往会之，故曰“会吴”。吴不称子，从所称也。柤，楚地。○柤，庄加反。）</span>

[疏]注“吴子”至“楚地”。正义曰：成十五年，诸侯大夫会吴于锺离；五年，鲁、卫会吴于善道，皆大夫来也。此传云“会吴子寿梦”，则吴子自来也。五年戚之会，吴序鄫上。此殊吴者，亦如锺离、善道，晋以诸侯往彼会之，故曰“会吴”也。哀十三年，公会晋侯及吴子于黄池，彼称吴子，此不称子者，从其所称也。苏氏云：“谓诸侯直称之曰吴。”故从诸侯之所称也。至於黄池之会，自去其僣号而称子，以告令诸侯，故诸侯亦从而称之也。刘炫云：“从所称者，诸侯盟会，会则必自言其爵，盟则自言其名。”故盟得以名告神，会得以爵书策。吴是东夷之君，未闲诸夏之礼。於此自称为吴，不知以爵告众，故从所称书吴也。故《释例》云：“吴晚通上国，故其君臣朝会，不同於例，亦犹楚之初始。”是言吴未知称爵也。



夏，五月，甲午，遂灭偪阳。<span class="q">偪阳，妘姓国，今彭城传阳县也。因柤会而灭之，故曰遂。○偪，徐甫目反，又彼力反，本或作逼。妘音云。</span>

[疏]注“逼阳”至“曰遂”。



　　○



公至自会。<span class="q">无传。</span>

楚公子贞、郑公孙辄帅师伐宋。

晋师伐秦。<span class="q">荀罃不书，不亲兵也。</span>

[疏]注“荀罃”至“兵也”。



　　○



秋，莒人伐我东鄙。

公会晋侯、宋公、卫侯、曹伯、莒子、邾子、齐世子光、滕子、薛伯、杞伯、小邾子伐郑。<span class="q">齐世子光先至於师，为盟主所尊，故在滕上。</span>

[疏]注“齐世”至“滕上”。



　　○



冬，盗杀郑公子騑、公子发、公孙辄。<span class="q">非国讨，当两称名氏。杀者非卿，故称盗。以盗为文，故不得言其大夫。</span>

[疏]注“非国”至“大夫”。



　　○



戍郑虎牢。<span class="q">伐郑诸侯，各受晋命戍虎牢。不复为告命，故独书鲁戍而不叙诸侯。○复，扶又反。</span>

楚公子贞帅师救郑。○公至自伐郑。<span class="q">无传。</span>

【传】十年，春，会于柤，会吴子寿梦也。<span class="q">（寿梦，吴子乘。○梦，莫公反。）</span>

[疏]注“寿梦，吴子乘”。



　　○



三月，癸丑，齐高厚相大子光，以先会诸侯于锺离，不敬。<span class="q">吴子未至，光从东道与东诸侯会遇，非本期地，故不书会。高厚，高固子也。癸丑，月二十六日。○相，息亮反，下同。</span>

[疏]注“吴子”至“六日”。



　　○



士庄子曰：“高子相大子以会诸侯，将社稷是卫，而皆不敬，<span class="q">厚与光俱不敬。</span>弃社稷也。其将不免乎！”<span class="q">为十九年齐杀高厚、二十五年弑其君光传。</span>

夏，四月，戊午，会于柤。<span class="q">经书春，书始行也。戊午，月一日。</span>

[疏]注“经书春，书始行”。



　　○



晋荀偃、士匄请伐偪阳，而封宋向戌焉。<span class="q">以宋常事晋，而向戌有贤行，故欲封之为附庸。○行，下孟反。</span>荀罃曰：“城小而固，胜之不武，弗胜为笑。”固请。丙寅，围之，弗克。<span class="q">丙寅，四月九日。</span>孟氏之臣秦堇父辇重如役。<span class="q">堇父，孟献子家臣。步挽重车以从师。○堇，徐音谨。挽音晚。</span>

[疏]“辇重如役”。



　　○



逼阳人启门，诸侯之士门焉。<span class="q">见门开，故攻之。</span>县门发，郰人纥抉之，以出门者。<span class="q">门者，诸侯之士在门内者也。纥，郰邑大夫，仲尼父叔梁纥也。郰邑，鲁县东南莝城是也。言纥多力，抉举县门，出在内者。○县音玄，注及下同。郰，侧留反。纥，恨发反。抉，鸟穴反，徐又古穴反。出，如字，一音屈遂反。</span>

[疏]“县门”至“门者”。



　　○



狄虒弥建大车之轮，而蒙之以甲，以为橹。<span class="q">狄虒弥，鲁人也。蒙，覆也。橹，大楯。○虒音斯。弥，徐音弥，一音武脾反。橹音鲁。楯，常尹反，又音尹。</span>左执之，右拔戟，以成一队。<span class="q">百人为队。○队，徒对反，徐徒猥反。</span>

[疏]“狄虒”至“一队”。



　　○



孟献子曰：“《诗》所谓‘有力如虎’者也。<span class="q">《诗·邶风》也。○邶音佩。</span>主人县布，堇父登之，及堞而绝之，<span class="q">逼阳人县布，以试外勇者。○堞音牒，徐养涉反。</span>队，则又县之，苏而复上者三，主人辞焉，乃退。<span class="q">主人嘉其勇，故辞谢不复县布。○队，直类反。复，扶又反，注同。上，时掌反。三，息暂反，又如字。</span>

[疏]“苏而复上”。



　　○



带其断以徇於军三日。<span class="q">带其断布以示勇。○断，徒乱反。徇，似俊反。</span>诸侯之师久於逼阳，荀偃、士匄请於荀罃曰：“水潦将降，惧不能归，<span class="q">向夏恐有久雨。从丙寅至庚寅二十五日，故曰久。○潦音老。</span>请班师。”<span class="q">班，还也。</span>知伯怒，<span class="q">知伯，荀罃。○知音智。</span>投之以机，出於其间，<span class="q">出偃、匄之间。○机，本又作‘几’，同。</span>日：“女成二事，而后告余。<span class="q">二事：伐逼阳，封向戌。○女音汝，下及注皆同。</span>余恐乱命，以不女违。<span class="q">既成改之为乱命。</span>女既勤君而兴诸侯，牵帅老夫以至于此。既无武守，<span class="q">无武功可执守。</span>而又欲易余罪，曰：‘是实班师，不然，克矣。’<span class="q">谓偃、匄将言尔。</span>余羸老也，可重任乎？<span class="q">不任受女此责。○羸，劣危反。重，直用反。任音壬，注同。</span>七日不克，必尔乎取之！”<span class="q">言当取女以谢不克之罪。</span>

五月，庚寅，<span class="q">月四日。</span>荀偃、士匄帅卒攻逼阳，亲受矢石，<span class="q">躬在矢石间。○卒音子忽反。</span>

[疏]注“躬在矢石间”。



　　○



甲午，灭之。<span class="q">月八日。</span>书曰“遂灭逼阳”，言自会也。<span class="q">言其因会以灭国，非之也。</span>

[疏]注“言其”至“之也”。



　　○



以与向戌，向戌辞曰：“君若犹辱镇抚宋国，而以逼阳光启寡君，群臣安矣，其何贶如之？<span class="q">言见赐之厚无过此。○贶音况，赐也。</span>

[疏]“光启寡君”。



　　○



若专赐臣，是臣兴诸侯以自封也，其何罪大焉？敢以死请。”乃予宋公。宋公享晋侯于楚丘，请以《桑林》。<span class="q">《桑林》，殷天子之乐名。</span>

[疏]注“桑林”至“乐名”。



　　○



荀罃辞。<span class="q">辞，让之。</span>荀偃、士匄曰：“诸侯宋、鲁，於是观礼。<span class="q">宋，王者后，鲁以周公故，皆用天子礼乐，故可观。</span>鲁有禘乐，宾、祭用之。<span class="q">禘，三年大祭，则作四代之乐。别祭群公，则用诸侯乐。○禘，大计反。</span>

[疏]注“禘三”至“乐侯”。



　　○



宋以《桑林》享君，不亦可乎？”<span class="q">言具天子乐也。</span>舞师题以旌夏，<span class="q">师，乐师也。旌夏，大旌也。题，识也。以大旌表识其行列。○题，大兮反。夏，户雅反，注同。识，申志反，又如字，下同。行，户郎反。</span>

[疏]“舞师题以旌夏”。



　　○



晋侯惧而退入于房。<span class="q">旌夏非常，卒见之，人心偶有所畏。○卒，寸忽反。</span>去旌，卒享而还。及著雍，疾。<span class="q">晋侯疾也。著雍，晋地。○去，起吕反。著，徐都虑反，一音除虑反，雍，於用反。</span>卜桑林见。<span class="q">祟见於卜兆。○见，贤遍反，注同。祟，息遂反。</span>荀偃、士匄欲奔请祷焉。<span class="q">奔走还宋祷谢。○祷，于老反。</span>荀罃不可，曰：“我辞礼矣，彼则以之。<span class="q">以用之。</span>犹有鬼神，於彼加之。”<span class="q">言自当加罪於宋。</span>晋侯有间，<span class="q">间，疾差也。○差，初卖反。</span>以逼阳子归，献于武宫，谓之夷俘。<span class="q">讳俘中国，故谓之夷。○俘，芳夫反。</span>

[疏]“谓之夷俘”。



　　○



逼阳，妘姓也。使周内史选其族嗣，纳诸霍人，礼也。<span class="q">霍，晋邑。内史，掌爵禄废置者，使选逼阳宗族贤者，令居霍，奉妘姓之祀。善不灭姓，故曰“礼也”。使周史者，示有王命。○令，力呈反，下“令在”、“劝令”同。</span>

[疏]注“霍晋”至“王命”。



　　○



师归，孟献子以秦堇父为右。<span class="q">嘉其勇力。</span>生秦丕兹，事仲尼。<span class="q">言二父以力相尚。子事仲尼，以德相高。○秦丕兹，一本作“秦不兹”。</span>

六月，楚子囊、郑子耳伐宋，师于訾毋。<span class="q">宋地。○訾，子斯反。毋音无。</span>庚午，围宋，门于桐门。<span class="q">不成围而攻其城门。</span>

晋荀罃伐秦，报其侵也。<span class="q">侵在九年。</span>

卫侯救宋，师于襄牛。郑子展曰：“必伐卫！不然，是不与楚也。得罪於晋，又得罪於楚，国将若之何？”子驷曰：“国病矣。”<span class="q">师数出，疲病也。○数，所角反。疲音皮。</span>子展曰：“得罪於二大国，必亡。病，不犹愈於亡乎？”诸大夫皆以为然。故郑皇耳帅师侵卫，楚令也。<span class="q">亦兼受楚之敕命也。皇耳，皇成子。</span>孙文子卜追之，献兆於定姜。姜氏问繇，<span class="q">繇，兆辞。○繇，直救反。</span>

[疏]注“繇兆辞”。



　　○



曰：“兆如山陵，有夫出征，而丧其雄。”姜氏曰：“征者丧雄，御寇之利也。大夫图之！”卫人追之，孙蒯获郑皇耳于犬丘。<span class="q">蒯，孙林父子。○丧，息浪反，下同。御，鱼吕反。蒯，苦怪反。</span>

秋，七月，楚子囊、郑子耳侵我西鄙。<span class="q">於鲁无所耻，讳而不书，其义未闻。</span>

[疏]注“於鲁”至“未闻”。



　　○



还，围萧，八月，丙寅，克之。<span class="q">萧，宋邑。</span>九月，子耳侵宋北鄙。孟献子曰：“郑其有灾乎！师竞巳甚。<span class="q">竞，争竞也。○争，争斗之争，下文“与之争”同。</span>周犹不堪竞，况郑乎！<span class="q">周谓天王。</span>有灾，其执政之三士乎！”<span class="q">郑简公幼少，子驷、子国、子耳秉政，故知三士任其祸也。为下盗杀三大夫传。○少，诗照反。任音壬。</span>

莒人间诸侯之有事也，故伐我东鄙。<span class="q">诸侯有讨郑之事。○间，间厕之间。</span>

诸侯伐郑。齐崔杼使大子光先至于师，故长於滕。<span class="q">大子，宜宾之以上卿。而今晋悼以一时之宜，令在滕侯上，故传从而释之。○长，丁丈反。</span>巳酉，师于牛首。<span class="q">郑地。</span>

初，子驷与尉止有争。将御诸侯之师，而黜其车。<span class="q">御牛首师也。黜，减损</span>尉止获，又与之争。<span class="q">获囚俘。</span>子驷抑尉止曰：“尔车非礼也”。<span class="q">言女车犹多过制。</span>

[疏]注“言女”至“过制”。正义曰：前已减损其车，复云“尔车非礼”，明是仍嫌车多，言其过制。大夫之制，不知车当几乘。从军之车，未必制有定限。子驷心憎尉止，嫌其豪富，本意不为过礼制也。



遂弗使献。<span class="q">不使献所获。</span>初，子驷为田洫，司氏、堵氏、侯氏、子师氏皆丧田焉。<span class="q">洫，田畔沟也。子驷为田洫，以正封疆，而侵四族田。○洫，况域反。堵音者，或丁古反。丧，息浪反，下同。疆，居良反。</span>

[疏]注“洫田”至“族田”。正义曰：《考工记》：“匠人为沟洫。耜广五寸。二耜为耦。一耦之伐，广尺深尺谓之畎。田首倍之，广二尺、深二尺谓之遂。九夫为井。井间广四尺、深四尺，谓之沟。方十里为成。成间广八尺、深八尺、谓之洫。方百里为同。同间广二寻、深二仞，谓之氵会。”然则沟洫俱是通水之路，相对大小为异耳。皆於田畔为之，故云“田畔沟也”。为田造洫，故称“田洫”。此四族，皆是富家，占田过制。子驷为此田洫，正其封疆，於分有剩，则减给他人。故正封疆而侵四族田也。《小司徒》云：“九夫为井，四井为邑，四邑为丘，四丘为甸，四甸为县，四县为都。”注云：“此谓都鄙采地之制也”。



故五族聚群不逞之人，因公子之徒以作乱。<span class="q">八年，子驷所杀公子<img src="pic/b12l.bmp">等之党。○<img src="pic/b12l.bmp">，许其反，本亦作熙，又音怡。</span>於是子驷当国，<span class="q">摄君事也。</span>子国为司马，子耳为司空，子孔为司徒。冬，十月，戊辰，尉止、司臣、侯晋、堵女父、子师仆帅贼以入，晨攻执政于西宫之朝，<span class="q">公宫。</span>杀子驷、子国、子耳，劫郑伯以如北宫。子孔知之，故不死。<span class="q">子孔，公子嘉也。知难不告，利得其处也。为十九年杀公子嘉传。○难，乃旦反。处，昌虑反。</span>书曰“盗”，言无大夫焉。<span class="q">尉止等五人，皆士也。大夫，谓卿。</span>子西闻盗，不儆而出，<span class="q">子西，公孙夏，子驷子。○儆音景。夏，户雅反。</span>尸而追盗。<span class="q">先临尸而逐贼。</span>盗入於北宫，乃归，授甲。臣妾多逃，器用多丧。子产闻盗，<span class="q">子国子。</span>为门者，<span class="q">置守门。</span>庀群司，<span class="q">具众官。○庀，匹婢反。</span>闭府库，慎闭藏，完守备，成列而后出，兵车十七乘，<span class="q">千二百七十五人。○藏，才浪反，又如字。守，手又反。乘，绳证反。</span>尸而攻盗於北宫，子蟜帅国人助之，杀尉止、子师仆，盗众尽死。侯晋奔晋，堵女父、司臣、尉翩、司齐奔宋。<span class="q">尉翩，尉止子。司齐，司臣子。○翩音篇。</span>子孔当国，<span class="q">代子驷。</span>为载书，以位序，听政辟。<span class="q">自群卿诸司，各守其职位，以受执政之法，不得与朝政。○辟，婢亦反。与音预，下“鲁不与”同。</span>

[疏]注“自群”至“朝政”。



　　○



大夫、诸司、门子弗顺，将诛之。<span class="q">子孔欲诛不顺者。</span>子产止之，请为之焚书。<span class="q">既止子孔，又劝令烧除载书。○为，于伪反。</span>子孔不可，曰：“为书以定国，怒而焚之，是众为政也，国不亦难乎？”<span class="q">难以至治。○治，直吏反。</span>子产曰：“众怒难犯，专欲难成，合二难以安国，危之道也。不如焚书以安众。子得所欲，<span class="q">欲为政也。</span>众亦得安，不亦可乎？专欲无成，犯众兴祸，子必从之！”乃焚书於仓门之外，众而后定。<span class="q">不於朝内烧，欲使远近见所烧。</span>

诸侯之师城虎牢而戍之。晋师城梧及制，<span class="q">欲以逼郑也。不书城，鲁不与也。梧、制，皆郑旧地。○梧音吾。</span>士鲂、魏绛戍之。书曰：“戍郑虎牢”，非郑地也，言将归焉。<span class="q">二年，晋城虎牢而居之。今郑复叛，故脩其城而置戍。郑服，则欲以还郑，故夫子追书，系之于郑，以见晋志。○复，扶又反。见，贤遍反，下同。</span>

[疏]“诸侯”至“归焉”。



　　○



郑及晋平。○楚子囊救郑。十一月，诸侯之师还郑而南，至於阳陵。<span class="q">还，绕也。阳陵，郑地。○还，本亦作环，户关反，徐音患，注同。</span>楚师不退。知武子欲退，曰：“今我逃楚，楚必骄。骄则可与战矣。”<span class="q">武子，荀罃。</span>栾黡曰：“逃楚，晋之耻也。合诸侯以益耻，不如死！我将独进。”师遂进。巳亥，与楚师夹颍而军。<span class="q">颍水出城阳，至下蔡入淮。○颍音颖。</span>子矫曰：“诸侯既有成行，必不战矣。<span class="q">言有成去之志。</span>从之将退，不从亦退。<span class="q">从犹服也。</span>退，楚必围我，犹将退也。不如从楚，亦以退之。”<span class="q">以退楚。</span>霄涉颍，与楚人盟。<span class="q">夜渡，畏晋知之。</span>栾黡欲伐郑师，<span class="q">。伐涉颍者。</span>荀罃不可，曰：“我实不能御楚，又不能庀郑。郑何罪？不如致怨焉而还。<span class="q">致怨，为后伐之资。○御，鱼吕反。庀，必利反。</span>今伐其师，楚必救之，战而不克，为诸侯笑。克不可命，<span class="q">胜负难要，不可命以必克。○要，一遥反。</span>不如还也。”丁未，诸侯之师还，侵郑北鄙而归。<span class="q">欲以致怨。</span>楚人亦还。<span class="q">郑服故也。</span>

王叔陈生与伯舆争政。<span class="q">二子，王卿士。○舆，本又作与，音同。</span>王右伯舆。<span class="q">右，助也。○右，音又，注同。</span>王叔陈生怒而出奔，及河王复之，<span class="q">欲奔晋。</span>杀史狡以说焉。<span class="q">说王叔也。○狡，古卯反。说音悦，注同，又如字。</span>不入，遂处之。<span class="q">处叔河上。</span>晋侯使士匄平王室，王叔与伯舆讼焉。<span class="q">争曲直。</span>王叔之宰<span class="q">宰，家臣。</span>与伯舆之大夫瑕禽，<span class="q">瑕禽，伯舆属大夫。</span>坐狱於王庭，<span class="q">狱，讼也。《周礼》：命夫命妇不躬坐狱讼，故使宰与属大夫对争曲直。</span>士匄听之。王叔之宰曰：“筚门闺窦之人，而皆陵其上，其难为上矣。”<span class="q">筚门，柴门。闺窦，小户，穿壁为户，上锐下方，状如圭也。言伯舆微贱之家。○筚音必。闺音圭，本亦作“圭”。窦音豆。</span>瑕禽曰：“昔平王东迁，吾七姓从王，牲用备具。王赖之，而赐之骍旄之盟。<span class="q">平王徙时，大臣从者有七姓。伯舆之祖，皆在其中，主为王备牺牲，共祭祀。王恃其用，故与之盟，使世守其职。骍旄，赤牛也。举骍旄者，言得重盟，不以犬鸡。○从，才用反，注同，又如字。骍，息营反，《字林》许营反。旄音毛。为，于伪反。共音恭。</span>

[疏]注“平王”至“犬鸡”。



　　○



曰：‘世世无失职。’若筚门闺窦，其能来东厎乎？且王何赖焉？<span class="q">言我若贫贱，何能来东，使王恃其用而与之盟邪？底，至也。○底音旨。</span>今自王叔之相也，政以贿成，<span class="q">随财制政。</span>而刑放於宠。<span class="q">宠臣专刑，不任法。</span>

[疏]“刑放於宠”。正义曰：刑罚放赦之事，在於宠臣。



官之师旅，不胜其富。<span class="q">师旅之长皆受赂。</span>吾能无筚门闺窦乎？<span class="q">言王叔之属富，故使吾贫。</span>

[疏]“不胜其富”。



　　○



唯大国图之。<span class="q">图犹议也。</span>下而无直，则何谓正矣？<span class="q">正者，不失下之直。○何，或作可，误也。</span>

[疏]“下而”至“正矣”。



　　○



范宣子曰：“天子所右，寡君亦右之；所左，亦左之。”<span class="q">宣子知伯舆直，不欲自专，故推之於王。○右音又，下同。左音佐，下同。左、右，亦并如字。</span>

[疏]“天子”至“左之”。



　　○



使王叔氏与伯舆合要，<span class="q">合要辞。</span>王叔氏不能举其契。<span class="q">要契之辞。○契，苦计反，注同。</span>

[疏]“使王”至“其契”。



　　○



王叔奔晋。不书，不告也。单靖公为卿士以相王室。<span class="q">代王叔。</span>

【经】十有一年，春，王正月，作三军。<span class="q">（增立中军。万二千五百人为军。）</span>

[疏]注“增立”至“为军”。



　　○



夏，四月，四卜郊，不从，乃不郊。<span class="q">无传。</span>

[疏]“夏四”至“不郊”。



　　○



郑公孙舍之帅师侵宋。

公会晋侯、宋公、卫侯、曹伯、齐世子光、莒子、邾子、滕子、薛伯、杞伯、小邾子伐郑。<span class="q">世子光至，复在莒子之先，故晋悼亦进之。○复，扶又反。</span>

[疏]注“世子”至“进之”。



　　○



秋，七月，己未，同盟于亳城北。<span class="q">亳城，郑地。伐郑而书“同盟”，郑与盟可知。亳，薄洛反，徐扶各反。与音预。</span>

公至自伐郑。<span class="q">无传。</span>

楚子、郑伯伐宋。

公会晋侯、宋公、卫侯、曹伯、齐世子光、莒子、邾子、滕子、薛伯、杞伯、小邾子伐郑，<span class="q">晋遂尊光。</span>会于萧鱼。<span class="q">郑服而诸侯会。萧鱼，郑地</span>公至自会。<span class="q">无传。以会至者，观兵而不果侵伐。</span>

[疏]注“以会”至“侵伐”。



　　○



楚人执郑行人良霄。<span class="q">良霄，公孙辄子伯有也。○霄，音消。</span>

冬，秦人伐晋。

【传】十一年，春，季武子将作三军，<span class="q">（鲁本无中军，唯上下二军，皆属於上。有事，三卿更帅以征伐。季氏欲专其民人，故假立中军，因以改作。○更音庚。）</span>

[疏]注“鲁本”至“改作”。正义曰：以昭五年“舍中军”，知此时作者，作中军，是鲁本无中军也。以闵元年晋侯“作二军”，谓之上军、下军，知鲁有二军，亦名上、下军也。此言请为三军，各征其军，知往前二军，皆属公也。明其有事，则三卿更互帅之以征伐耳，三卿不得专其民也。此时襄公幼弱，季氏世秉鲁政，因公之少，欲专其民，故假立中军，因以改作也。《礼·明堂位》云：“成王封周公於曲阜，地方七百里。”其时必有三军也。《诗·鲁颂·閟宫》，颂僖公能复周公之宇，云“公徒三万”。郑玄云：“大国三军，合三万七千五百人。”言三万者，举成数也。则僖公复古制，亦三军矣。盖自文公以来，霸主之令，军多则贡重，自减为二军耳，非是鲁众不满三军也。若然，昭五年“舍中军”，书之於经。往前若减一军，亦应书之，而经不书者，作三军，与舍中军，皆是变故改常，卑弱公室，季氏秉国权，专擅改作，故史特书之耳。若国家自量彊弱，其军或减或益，国史不须书也。何则？僖公复古，始有三万，则以前无三万矣。僖公作亦不书，何怪？舍不书也。苏氏亦云“僖公之时，实有三军，自文以后，舍其一军。不书者，非是故有所舍，故不书”。苏氏又云：“郑注《诗》‘公徒三万’，以为三军。郑答临硕之问，云‘公徒三万’为二军者，郑随问而答，当以《诗》笺为正。”苏氏又云：“‘蒐于红，革车千乘’，所以今不满三军者，以当时采地众多，公邑民少，故不能满三军。三子各毁其乘以足之。”与前解异也。《周礼·小司徒》云：“凡起徒役，无过家一人。”是家出一人，故乡为一军。天子六军，出自六乡，则大国三军，出自三乡。其馀公邑采地之民，不在三军之数。季武子今为三军，则异於是矣。以鲁国属公之民，皆分为三，亦谓之三军。其军之民，不啻一万二千五百家也。何则？鲁国合竟之民，属公者，岂唯有三万七千五百家乎？明其决不然矣。由此言之，此作三军，与《礼》之三军，名同而实异也。春秋之世，兵革递兴，出军多少，量敌彊弱。勍寇未息，卒士尽行。士卒之数，无复定准。成二年，鞍之战，晋车八百乘，计有六万人，唯三卿帅之。昭十三年，平丘之会，晋叔向云：“寡君有甲车四千乘在。”计四千士卒，成二十四军尔。时晋国唯立三军，则甲车四千，属三军耳。其军岂止一万二千五百人乎？昭八年，鲁蒐于红，传称“革车千乘”，千乘之众，充三军之数。明知此分合竟之民以为三军。军之所统，其数异於《礼》也。《膏肓》何休以为《左氏》说云“尊公室”，休以为与“舍中军”义同。於义《左氏》为短。郑康成箴云：“《左氏传》云‘作三军’，三分公室各有其一。谓三家始专兵甲，卑公室。云《左氏》说者‘尊公室’，失《左氏》意远矣。”义符杜说也。



告叔孙穆子曰：“请为三军，各征其军。”<span class="q">征，赋税也。三家各征其军之家属。○税，舒锐反。</span>

[疏]注“征赋”至“家属”。



　　○



穆子曰：“政将及子，子必不能。”<span class="q">政者，霸国之政令。《礼》，大国三军。鲁次国而为大国之制，贡赋必重，故忧不能堪。</span>

[疏]注“政者”至“能堪”。



　　○



武子固请之。穆子曰：“然则盟诸？”<span class="q">穆子知季氏将复变易，故盟之。○复，扶又反。</span>乃盟诸僖闳。<span class="q">僖公之门。○闳音宏。</span>

[疏]注“僖宫之门”。



　　○



诅诸五父之衢。<span class="q">五父衢，道名，在鲁国东南。诅，以祸福之言相要。○诅，侧虑反。父音甫。衢，其俱反。要，一遥反。</span>正月，作三军，三分公室而各有其一。<span class="q">三分国民众。</span>三子各毁其乘。<span class="q">坏其军乘，分以足成三军。○乘，绳证反，注及下并同。坏音怪。足，将住反，亦如字。</span>

[疏]注“坏其”至“三军”。



　　○



季氏使其乘之人，以其役邑入者无征，<span class="q">使军乘之人，率其邑役入季氏者，无公征。</span>不入者倍征。<span class="q">不入季氏者，则使公家倍征之。设利病，欲驱使入己。故昭五年传曰：“季氏尽征之”。民辟倍征，故尽属季氏。</span>

[疏]“季氏”至“倍征”。



　　○



孟氏使半为臣，若子若弟。<span class="q">取其子弟之半也。四分其乘之人，以三归公，而取其一。</span>叔孙氏使尽为臣。<span class="q">尽取子弟，以其父兄归公。</span>

[疏]“孟氏”至“为臣”。



　　○



不然不舍。<span class="q">制军分民，不如是，则三家不舍其故而改作也。此盖三家盟诅之本言。○舍音舍。</span>

[疏]注“制军”至“未言”。



　　○



郑人患晋、楚之故，诸大夫曰：“不从晋，国几亡。<span class="q">几，近也。○几音机，注同，徐音畿。</span>楚弱於晋，晋不吾疾也。<span class="q">疾，急也。</span>晋疾，楚将辟之。何为而使晋师致死於我，<span class="q">言当作何计。</span>楚弗敢敌，而后可固与也。”<span class="q">固与晋也。</span>子展曰：“与宋为恶，诸侯必至，吾从之盟。楚师至，吾又从之，则晋怒甚矣。晋能骤来，楚将不能，吾乃固与晋。”大夫说之，使疆埸之司恶於宋。<span class="q">使守疆埸之吏侵犯宋。○说音悦。疆，居良反，注同。埸音亦，注同。</span>宋向戌侵郑，大获。子展曰：“师而伐宋可矣。若我伐宋，诸侯之伐我必疾，吾乃听命焉，且告於楚。楚师至，吾乃与之盟，而重赂晋师，乃免矣。”<span class="q">言如此乃免於晋、楚之难。○难，乃旦反。</span>夏，郑子展侵宋。<span class="q">欲以致诸侯。</span>

四月，诸侯伐郑。已亥，齐太子光、宋向戌先至于郑，门于东门。<span class="q">传释齐太子光所以序莒上也。向戌不书，宋公在会故。</span>其莫，晋荀罃至于西郊，东侵旧许。<span class="q">许之旧国，郑新邑。○莫音暮。</span>

[疏]“东侵旧许”。



　　○



卫孙林父侵其北鄙。

六月，诸侯会于北林，师于向，<span class="q">向，地在颍川长社县东北。○向，舒亮反。</span>右还次于琐，<span class="q">北行而西为“右还”。荧阳宛陵县西有琐候亭。○琐，素果反。宛，於阮反，又於元反。</span>围郑，观兵于南门，<span class="q">观，示也。</span>西济于济隧。<span class="q">济隧，水名。○济隧，上子礼反，下音遂。</span>郑人惧，乃行成。

秋，七月，同盟于亳。范宣子曰：“不慎，必失诸侯。<span class="q">慎，敬威仪，谨辞令。</span>诸侯道敝而无成，能无贰乎？<span class="q">数伐郑，皆罢於道路。○数，所角反。罢音皮。</span>乃盟。载书曰：“凡我同盟毋蕰年，<span class="q">蕰积年穀，而不分灾。○毋音无，下皆同。蕰，纡粉反。</span>毋壅利，<span class="q">专山川之利。○壅，於勇反。</span>毋保奸，<span class="q">藏罪人。</span>毋留慝，<span class="q">速去恶。○慝，他得反，下同。去，起吕反。</span>救灾患，恤祸乱，同好恶，奖王室。<span class="q">奖，助也。○好、恶，并如字，或读上呼报反，下恶路反。奖，将丈反。</span>或间兹命，司慎、司盟，名山、名川，<span class="q">二司，天神。○间，间厕之间。兹命，本或作兹盟，误。</span>

[疏]注“二司天神”。



　　○



群神群祀，<span class="q">群祀，在祀典者。</span>先王、先公，<span class="q">先王，诸侯之大祖，宋祖帝乙，郑祖厉王之比也。先公，始封君。○大音泰。凡大祖、大庙、大官，皆放此。比，必利反。</span>七姓十二国之祖，<span class="q">七姓：晋、鲁、卫、郑、曹、滕，姬姓；邾、小邾，曹姓；宋，子姓；齐，姜姓；莒，己姓；杞，姒姓；薛，任姓。实十三国，言“十二”，误也。○己音纪，或音杞。任音壬。</span>

[疏]注“七姓”至“误也”。



　　○



明神殛之。<span class="q">殛，诛也。○殛，纪力反，注同。</span>俾失其民，队命亡氏，踣其国家。”<span class="q">踣，毙也。○俾，本又作卑，必尔反。队，直类反。踣，蒲北反，徐又敷豆反。毙，婢世反。</span>

楚子囊乞旅于秦。<span class="q">乞师旅於秦。</span>秦右大夫詹帅师从楚子，将以伐郑。郑伯逆之。丙子，伐宋。<span class="q">郑逆服，故更伐宋也。秦师不书，不与伐宋而还。○詹，之廉反。与音预。</span>

九月，诸侯悉师以复伐郑。<span class="q">此夏诸侯皆复来，故曰“悉师”。○复，扶又反，注同。</span>郑人使良霄、大宰石<img src="pic/z045.bmp">如楚，告将服于晋，曰：“孤以社稷之故，不能怀君。君若能以玉帛绥晋，不然，则武震以摄威之，孤之愿也。”楚人执之。书曰“行人”，言使人也。<span class="q">书行人，言非使人之罪。古者兵交，使在其间，所以通命示整。或执杀之，皆以为讥也。既成而后告，故书在萧鱼下。石<img src="pic/z045.bmp">为介，故不书。○<img src="pic/z045.bmp">，敕略反。摄，如字，又之涉反。使，所吏反，注同。介音界。</span>

[疏]注“书行”至“不书”。



　　○



诸侯之师观兵于郑东门。郑人使王子伯骈行成。甲戌，晋赵武入盟郑伯。冬，十月，丁亥，郑子展出盟晋侯。<span class="q">二盟不书，不告。</span>十二月，戊寅，会于萧鱼。<span class="q">经书秋，史失之。</span>

[疏]注“经书秋，史失之”。



　　○



庚辰，赦郑囚，皆礼而归之；纳斥候；<span class="q">不相备也。○斥，徐音尺，一音昌夜反。</span>禁侵掠。晋侯使叔肸告于诸侯。<span class="q">叔肸，叔向也。告诸侯，亦使赦郑囚。○掠音亮。肸，许乙反。向，许丈反。</span>公使臧孙纥对曰：“凡我同盟，小国有罪，大国致讨。苟有以藉手，鲜不赦宥。寡君闻命矣。”<span class="q">言晋讨小国，有藉手之功，则赦其罪人。德义如是，不敢不承命。○藉，在夜反，注同。鲜，息浅反。宥音又。</span>

郑人赂晋侯以师悝、师触、师蠲；<span class="q">悝、触、蠲，皆乐师名。○悝，苦回反。蠲，古玄反，又音圭。</span>

[疏]注“悝触蠲皆乐师名”。



　　○



广车、軘车淳十五乘，甲兵备，<span class="q">广车、軘车，皆兵车名。淳，耦也。○广，古旷反。軘，徒温反。淳，述伦反，徐又之伦反。乘，绳证反，下及注同。</span>

[疏]注“广车”至“耦也”。



　　○



凡兵车百乘；<span class="q">他兵车及广、軘共百乘。</span>

[疏]注“他兵”至“百乘”。



　　○



歌钟二肆，<span class="q">肆，列也。县钟十六为一肆。二肆，三十二枚。○肆音四。县音玄。</span>

[疏]注“肆列”至“一枚”。



　　○



及其镈、磬，<span class="q">镈、磬，皆乐器。○镈音博。</span>女乐二八。<span class="q">十六人。</span>

晋侯以乐之半赐魏绛，曰：“子教寡人和诸戎狄以正诸华。<span class="q">在四年。</span>八年之中，九合诸侯。如乐之和，

[疏]“八年”至“之和”。



　　○



无所不谐。<span class="q">谐，亦和也。○九合诸侯，谓五年会戚，又会城捸救陈，七年会鄬，八年会邢丘，九年盟于戏，十年会柤，又伐郑戍虎牢，十一年同盟亳城北，又会萧鱼。</span>请与子乐之。”<span class="q">共此乐。○乐音洛，一音岳，注同。</span>辞曰：“夫和戎狄，国之福也。八年之中，九合诸侯，诸侯无慝，君之灵也，二三子之劳也。臣何力之有焉？抑臣原君安其乐而思其终也。《诗》曰：‘乐只君子，殿天子之邦。<span class="q">《诗·小雅》也。谓诸侯有乐美之德，可以镇抚天子之邦。殿，镇也。○殿，都遍反，注及下同。</span>乐只君子，福禄攸同。<span class="q">攸，所也。</span>便蕃左右，亦是帅从。’<span class="q">便蕃，数也。言远人相帅来服从，便蕃然在左右。○蕃音烦，注同。数，所角反。</span>

[疏]“诗曰”至“帅从”。



　　○



夫乐以安德，<span class="q">和其心也。</span>义以处之，<span class="q">处位以义。</span>礼以行之，<span class="q">行教令。</span>信以守之，<span class="q">守所行。</span>仁以厉之。<span class="q">厉风俗。</span>而后可以殿邦国，同福禄，来远人，所谓乐也。<span class="q">言五德皆备，乃为乐，非但金石。</span>《书》曰‘居安思危’。<span class="q">逸《书》。</span>思则有备，有备无患。敢以此规。”<span class="q">规正公。</span>公曰：“子之教，敢不承命！抑微子，寡人无以待戎，<span class="q">待遇接纳。</span>不能济河。<span class="q">渡河南服郑。</span>夫赏，国之典也，藏在盟府，<span class="q">司盟之府，有赏功之制。</span>

[疏]注“司盟”至“之制”。



　　○



不可废也。子其受之！”魏绛於是乎始有金石之乐，礼也。<span class="q">礼，大夫有功则赐乐。</span>

[疏]注“礼大”至“赐乐”。



　　○



秦庶长鲍、庶长武帅师伐晋以救郑。<span class="q">庶长，秦爵也。不书“救郑”，巳属晋，无所救。○长，丁丈反，下及注同。鲍，步卯反。</span>鲍先入晋地，士鲂御之，少秦师而弗设备。壬午，武济自辅氏，<span class="q">从辅氏渡河。○御，鱼吕反，后放此。</span>与鲍交伐晋师。巳丑，秦、晋战于栎，晋师败绩，易秦故也。<span class="q">不书“败绩”，晋耻易秦而败，故不告也。栎，晋地。○栎，力的反，徐失灼反。易，以豉反。</span>

【经】十有二年，春，王二月，莒人伐我东鄙，围台。<span class="q">（琅邪费县南有台亭。○台，敕才反，又音台，一音翼之反。）</span>季孙宿帅师救台，遂入郓。<span class="q">（郓，莒邑。○郓音运。）</span>

夏，晋侯使士鲂来聘。

秋，九月，吴子乘卒。<span class="q">五年会於戚，公不与盟，而赴以名。○与音预。</span>

[疏]注“五年”至“以名”。



　　○



冬，楚公子贞帅师侵宋。

公如晋。

【传】十二年，春，莒人伐我东鄙，围台。季武子救台，遂入郓，<span class="q">（乘胜入郓，报见伐。）</span>取其钟以为公盘。

夏，晋士鲂来聘，且拜师。<span class="q">谢前年伐郑师。</span>

秋，吴子寿梦卒。<span class="q">寿梦，吴子之号。</span>临於周庙，礼也。<span class="q">周庙，文王庙也。周公出文王，故鲁立其庙。吴始通，故曰“礼”。○临，力荫反，下同。</span>

[疏]注“周庙”至“曰礼”。



　　○



凡诸侯之丧，异姓临於外，<span class="q">於城外，向其国。○向，或作“乡”，许亮反。</span>

[疏]注“於城外向其国”。



　　○



同姓於宗庙，<span class="q">所出王之庙。</span>

[疏]“同姓於宗庙”。



　　○



同宗於祖庙，<span class="q">始封君之庙。</span>同族於祢庙。<span class="q">父庙也。同族，谓高祖以下。○祢，乃礼反。</span>是故鲁为诸姬，临於周庙。<span class="q">诸姬，同姓国。○为，于伪反，下皆同。</span>为邢、凡、蒋、茅、胙、祭，临於周公之庙。<span class="q">即祖庙也。六国皆周公之支子，别封为国，共祖周公。○邢音刑。蒋，将丈反。案富辰所称邢在蒋下，今传在凡上，未知何者为是。茅，亡交反。胙，才故反。祭，侧界反，徐又如字。</span>

冬，楚子囊、秦庶长无地伐宋，师于杨梁，以报晋之取郑也。<span class="q">取郑在前年。梁国雎阳县东有地名杨梁。○长，丁丈反，下同。</span>

灵王求后于齐，齐侯问对於晏桓子。桓子对曰：“先王之礼辞有之。天子求后於诸侯，诸侯对曰：‘夫妇所生若而人。<span class="q">不敢誉，亦不敢毁，故曰若如人。○誉音馀，又如字。</span>妾妇之子若而人。’<span class="q">言非適也。適，丁历反。</span>无女而有姊妹及姑姊妹，

[疏]“及姑姊妹”。



　　○



则曰‘先守某公之遗女若而人。’”齐侯许昏，王使阴里结之。<span class="q">阴里，周大夫。结，成也。为十五年刘夏逆王后传。○守，手又反。夏，户雅反。</span>

公如晋朝，且拜士鲂之辱，礼也。<span class="q">士鲂聘在此年夏，嫌君臣不敌，故曰“礼也”。</span>

秦嬴归于楚。<span class="q">秦景公妹，为楚共王夫人。○嬴音盈。</span>楚司马子庚聘于秦，为夫人宁，礼也。<span class="q">子庚，庄王子午也。诸侯夫人，父母既没，归宁使卿，故曰“礼”。</span>

[疏]“秦嬴”至“礼也”。