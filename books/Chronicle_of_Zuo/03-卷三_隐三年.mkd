---
title: 卷三 隐三年
category: 春秋左传正义
author: 晋·杜预(注), 唐·孔颖达(疏)
date: 2014-05-27 08:49:00 +0800
permalink: /books/Chronicle_of_Zuo/03.html
layout: book_page
---

【经】三年，春，王二月，已巳，日有食之。<span class="q">（无传。日行迟，一岁一周天。月行疾，一月一周天。一岁凡十二交会。然日月动物，虽行度有大量不能不小有盈缩，故有虽交会而不食者，或有频交而食者。唯正阳之月，君子忌之，故有伐鼓用币之事。今《释例》以《长历》推经、传，明此食是二月朔也。不书朔，史失之。书朔日例在桓十七年。○已巳，上音纪，下音祀，后仿此。食如字，本或作蚀，音同。量音亮。缩，所六反。）</span>

[疏]注“日行”至“七年”。



　　○



三月，庚戌，天王崩。<span class="q">周平王也。实以壬戌崩，欲诸侯之速至，故远日以赴。《春秋》不书实崩日而书远日者，即传其伪以惩臣子之过也。襄二十九年传曰：“郑上卿有事”，“使印段如周”会葬。今不书葬，鲁不会。○即传，直专反。印，因刃反。</span>

[疏]“天王崩”。



　　○



　　○



夏，四月，辛卯，君氏卒。<span class="q">隐不敢从正君之礼，故亦不敢备礼於其母。</span>

[疏]“君氏卒”。



　　○



秋，武氏子来求赙。<span class="q">武氏子，天子大夫之嗣也。平王丧在殡，新王未得行其爵命，听於冢宰。故传曰：“王未葬”，释其所以称父族，又不称使也。鲁不共奉王丧，致令有求。经直文以示不敬，故传不复具释也。○赙音附。殡，必刃反。共音恭，本又作供，音同。令，力呈反。复，扶又反。</span>

[疏]注“武氏”至“释也”。



　　○



八月，庚辰，宋公和卒。<span class="q">称卒者，略外以别内也。元年大夫盟於宿，故来赴以名。例在七年。○别，彼列反。</span>

冬，十有二月，齐侯、郑伯盟于石门。<span class="q">来告，故书。石门，齐地；或曰，济北卢县故城西南济水之门。</span>

癸未，葬宋穆公。<span class="q">无传。鲁使大夫会葬，故书。始死书卒，史在国承赴，为君故，恶其薨名，改赴书也。书葬则举谥称公者，会葬者在外，据彼国之辞也。书葬例在昭六年。○为，于伪反。恶，乌路反。</span>

[疏]注“鲁使”至“六年”。



　　○



【传】三年，春，王三月，壬戌，平王崩。赴以庚戌，故书之。

夏，君氏卒。声子也。不赴於诸侯，不反哭于寝，不祔于姑，故不曰薨。不称夫人，故不言葬。<span class="q">夫人丧礼有三：薨则赴於同盟之国，一也；既葬日中自墓反，虞於正寝，所谓反哭于寝，二也；卒哭而祔於祖姑，三也。若此则书曰夫人某氏薨，葬我小君某氏。此备礼之文也。其或不赴、不祔，则为不成丧，故死不称夫人薨，葬不言葬我小君某氏。反哭则书葬，不反哭则不书葬。今声子三礼皆阙。《释例》论之详矣。○祔音附。</span>

[疏]注“夫人”至“详矣”。正义曰：僖八年“致夫人”传曰：“不赴於同”，“则弗致”，故知赴者，赴於同盟之国也。《礼·檀弓》记葬礼云：“既封”，有司以几筵舍奠於墓左，反日中而虞。”《士丧礼》：“既葬，乃反哭於庙，遂適殡宫而虞。”是既葬，日中自墓反，虞於正寝。正寝即殡宫也。僖三十三年传与《檀弓》记皆云：“卒哭而祔。”《丧服小记》曰：“妇祔於祖姑”，《杂记》曰：“妾祔於妾祖姑。”是祔於姑者，祔於祖姑也。此三者，皆夫人之丧礼。夫人丧礼有三，史策所书有二，唯卒、葬两事而已。其卒之异者，或云夫人某氏薨，仲子、文姜之类是也；或云某氏卒，定姒、孟子是也。葬之异者，或云葬我小君某氏，文姜、敬嬴之类是也；或云葬某氏，葬定姒是也；或则不书葬也。今声子三礼皆阙。经异常辞，必是阙一事则变一文。但传既并释，注不显配，虽言《释例》详之，例亦未甚分明。此传“故”上三事，“故”下三事。若以次相配，则不赴於诸侯，故不曰薨；不反哭於寝，故不称夫人；不祔於姑，故不言葬。文次相属，事乃似然。但顾下传，义则不尔。定十五年“姒氏卒”，传曰：“不称夫人，不赴，且不祔也。”哀十二年“孟子卒”，传曰：“死不赴，故不称夫人。不反哭，故不言葬小君。”彼二传皆以“不赴”解“不称夫人”，以“不反哭”解“不书葬”。然则由不赴，故不曰薨；由不反哭，故不书葬也。二事既然，则由不祔，故不称夫人，断可知矣。传文不以次相配者，初死乃赴，葬乃反哭，反哭之后始祔。三者依事之先后为文也。至书於经，则夫人与薨共文，故先言不称夫人，后言不书葬，顺经之先后为文也。《礼》之本意，必赴乃称薨，祔乃称夫人，反哭乃书葬者，夫人与君同体，死必赴於邻国。若不以赴告於邻国，则夫人之礼不成。尊成以否，义由赴告。成尊之状，在於书薨，故赴则称薨，不赴则不称薨也。《礼》：適祔於適祖姑，妾祔於妾祖姑。亦既不祔於姑，便是適、妾莫辩。故祔则称夫人，不祔则不称夫人也。既葬於墓，反哭於寝，哀之尤极，情之最切。既葬而不反哭，全是不念其亲，葬与不葬，殆无以异。故不反哭，则不书葬也，皆所以惩臣子，责其不行礼也。人之行礼，有勤有惰，未必废则俱废，行则皆行。此声子自三礼皆阙，其馀或可一行一否。《释例》曰：“夫人子氏赴而不反哭，故不书葬；定姒则反哭而不赴，故书葬而不言小君。”以此二者据传则然，理在不惑，但不知赴而不祔，祔而不赴者，辞当云何耳。薨者，夫人之死号。不称夫人，必不得称薨也。小君者，夫人之别号。不称夫人，必不得称小君也。“孟子卒”下注云：“不称夫人，故不言薨。”是夫人与薨，文相将也。“葬定姒”传曰：“不称小君，不成丧也。”注云：“不赴不祔，故不称小君。”传以“不赴不祔”解“不称夫人”，注以“不赴不祔”解“不称小君”。是夫人、小君，文相将也。夫人也，薨也，小君也，三者相将之物，不可致诘。盖赴、祔二礼，课行一事，则具此三文。二事并废，则三文皆去耳。何则？检此传相配，不赴则不曰薨，不祔则不称夫人。是称夫人由祔不由赴也。孟子之传乃云：“不赴，故不称夫人。”是称夫人由於赴，不由於祔也。定姒之传云：“不称夫人，不赴且不祔。”又以二事并解不称夫人。注云：“赴同祔姑，夫人之礼，二者皆阙，故不曰夫人。”明是二者俱阙，乃去夫人，课行一事，则称夫人，称夫人则必书薨，书薨则必称小君。所异者，不反哭则不书葬，若不书葬则小君之文无所施耳。即仲子是也。赴同祔姑皆是夫人之礼，故赴而不祔，祔而不赴，则皆曰夫人某氏薨。惠公自有元妃，别为仲子立庙，则仲子未必祔姑，盖以赴同之，故得称夫人薨也。



不书姓，为公故，曰君氏。<span class="q">不书姓，辟正夫人也。隐见为君，故特书於经，称“曰君氏”，以别凡妾媵。○为公，音于伪反。见，贤遍反。别，彼别反。</span>

[疏]注“不书””至“妾媵”。



　　○



郑武公、庄公为平王卿士。<span class="q">卿士，王卿之执政者。言父子秉周之政。</span>王贰于虢。<span class="q">虢，西虢公，亦仕王朝。王欲分政於虢，不复专任郑伯。○朝，直遥反。复，扶又反。任，而鸩反，后不音者皆同。</span>郑伯怨王，王曰：“无之。”故周、郑交质。王子狐为质於郑，郑公子忽为质於周。<span class="q">王子狐，平王子。○质音致，下同。狐音胡。</span>王崩，周人将畀虢公政。<span class="q">周人遂成平王本意。○畀，必二反，与也。</span>四月，郑祭足帅师取温之麦。秋，又取成周之禾。<span class="q">四月，今二月也。秋，今之夏也。麦、禾皆未熟，言取者盖芟践之。温，今河内温县。成周，洛阳县也。○祭，侧界反。芟，所衔反。</span>

[疏]注“四月”至“阳县也”。



　　○



周、郑交恶。<span class="q">两相疾恶。</span>君子曰：“信不由中，质无益也。明恕而行，要之以礼，虽无有质，谁能间之？苟有明信，涧谿沼沚之毛，<span class="q">谿亦涧也。沼，池也。沚，小渚也。毛，草也。○要，於遥反。间，间厕之间。谿，苦兮反。《尔雅》云：“山夹水曰涧”，“山渎无所通曰谿。”沼，之绍反。沚音止，亦音市，本又作畤。</span>蘋蘩蕰藻之菜，<span class="q">蘋，大蓱也。蘩，皤蒿。蕰藻，聚藻也。○蘋音频。蘩音烦。蕰，纡纷反。藻音早。蓱，蒲丁反。皤，蒲多反，白蒿也。</span>

[疏]“涧谿”至“之菜”。



　　○



　　○



　　○



　　○



　　○



筐筥锜釜之器，<span class="q">方曰筐，员曰筥，无足曰釜，有足曰锜。○筐，丘方反。筥，九吕反。锜，其绮反。筐、筥皆器也。</span>

[疏]注“方曰”至“曰锜”。



　　○



潢汙行潦之水，潢汙，停水。行潦，流潦。○潢音黄。汙音乌。潦音老。

[疏]注“潢汙”至“流潦”。



　　○



可荐於鬼神，可羞於王公。<span class="q">羞，进也。</span>

[疏]“可荐”至“王公”。



　　○



而况君子结二国之信，行之以礼，又焉用质？<span class="q">通言盟约彼此之情，故言二国。○焉，於虔反。约，如字，又於妙反。</span>《风》有《采蘩》、《采蘋》，《采蘩》，<span class="q">《采蘋》，《诗·国风》。义取於不嫌薄物。</span>《雅》有《行苇》、《泂酌》，<span class="q">《诗·大雅》也。《行苇》篇，义取忠厚也。《泂酌》篇，义取虽行潦可以共祭祀也。○苇，于鬼反。泂音迥。共音恭。</span>

[疏]“《雅》有《行苇》”。



　　○



昭忠信也。”<span class="q">明有忠信之行，虽薄物皆可为用。○行，下孟反。</span>

武氏子来求赙，王未葬也。

宋穆公疾，召大司马孔父而属殇公焉，曰：“先君舍与夷而立寡人，<span class="q">先君，穆公兄宣公也。与夷，宣公子，即所属殇公。○属，章欲反，注同。殇，舒羊反。舍音舍。与，如字，一音馀。</span>

[疏]“武氏”至“葬也”。



　　○

○



　　○



寡人弗敢忘。若以大夫之灵，得保首领以没，先君若问与夷，其将何辞以对？请子奉之，以主社稷，寡人虽死，亦无悔焉。”对曰：“群臣原奉冯也。”<span class="q">冯，穆公子庄公也。○没，本亦作殁，同。冯，皮冰反，本亦作凭。</span>公曰：“不可。先君以寡人为贤，使主社稷，若弃德不让，是废先君之举也。岂曰能贤？<span class="q">言不让则不足称贤。</span>光昭先君之令德，可不务乎？吾子其无废先君之功。”<span class="q">先君以举贤为功，我若不贤是废之。</span>使公子冯出居於郑。<span class="q">辟殇公也。</span>八月庚辰，宋穆公卒，殇公即位。君子曰：“宋宣公可谓知人矣。立穆公，其子飨之，命以义夫。<span class="q">命出於义也。夫，语助。○夫音符，注同。</span>

[疏]“命以义夫”。



　　○



《商颂》曰：‘殷受命咸宜，百禄是荷。’其是之谓乎！”<span class="q">《诗·颂》言殷汤、武丁受命皆以义，故任荷天之百禄也。帅义而行，则殇公宜受此命，宜荷此禄。公子冯不帅父义，忿而出奔，因郑以求入，终伤“咸宜”之福，故知人之称唯在宣公也。殷礼有兄弟相及，不必传子孙，宋其后也，故指称《商颂》。○颂，似用反。荷，本又作何，何可反，又音何，注同，任也。任音壬。忿，芳粉反。称，尺证反。传，直专反。</span>

[疏]“商颂”至“谓乎”。



　　○



　　○



　　○



冬，齐、郑盟于石门，寻卢之盟也。<span class="q">卢盟在春秋前。卢，齐地，今济北卢县故城。</span>庚戌，郑伯之车偾于济。<span class="q">既盟而遇大风，传记异也。十二月无庚戌，日误。○偾，弗问反，仆也。</span>

[疏]注“既盟”至“日误”。



　　○



卫庄公娶于齐东宫得臣之妹，曰庄姜。<span class="q">得臣，齐大子也。此太子不敢居上位，故常处东宫。</span>

[疏]“卫庄”至“庄姜”。



　　○



美而无子，卫人所为赋《硕人》也。<span class="q">《硕人》诗，义取庄姜美于色，贤于德，而不见答，终以无子，国人忧之。○为音于伪反。</span>

[疏]“所为赋《硕人》也”。



　　○



又娶于陈，曰厉妫。生孝伯，早死。<span class="q">陈，今陈国陈县。○妫，九危反。</span>

[疏]“又娶于陈”。



　　○



其娣戴妫，生桓公，庄姜以为已子。<span class="q">妫，陈姓也。厉、戴皆谥。虽为庄姜子，然大子之位未定。</span>

[疏]注“妫陈”至“未定”。



　　○



公子州吁，嬖人之子也。<span class="q">嬖，亲幸也。○吁，混于反。嬖，必计反。贱而得幸曰嬖。</span>有宠而好兵。公弗禁，庄姜恶之。石碏谏曰：“臣闻爱子，教之以义方，<span class="q">石碏，卫大夫。○好，呼报反。禁，居鸩反，一音金。恶，乌路反。碏，七略反。</span>弗纳於邪。骄、奢、淫、泆，所自邪也。四者之来，宠禄过也。将立州吁，乃定之矣。若犹未也，阶之为祸。言将立为太子，则宜早定。若不早定，州吁必缘宠而为祸。<span class="q">○邪，似嗟反，下同。泆音逸。</span>

[疏]“弗纳”至“过也”。



　　○



夫宠而不骄，骄而能降，降而不憾，憾而能眕者，鲜矣。<span class="q">如此者少也。降其身则必恨，恨则思乱，不能自安自重。○夫音扶，发句之端，后放此，憾，本又作感，同，胡暗反，恨也。五年同。眕，之忍反，重也。鲜，息浅反，少也。</span>

[疏]“夫宠而”至“鲜矣”。



　　○



且夫贱妨贵，少陵长，远间亲，新间旧，小加大，<span class="q">小国而加兵於大国，如息侯伐郑之比。○妨音芳。少，诗照反。长，丁丈反。间，间厕之间，下同。比二反。</span>淫破义，所谓六逆也。君义，臣行，父慈，子孝，兄爱，弟敬，所谓六顺也。臣行君之义。

[疏]“贱妨”至“破义”。



　　○



去顺效逆，所以速祸也。君人者，将祸是务去，而速之，无乃不可乎！”弗听。其子厚与州吁游，禁之，不可。桓公立，乃老。<span class="q">老，致仕也。四年经书州吁弑其君，故传先经以始事。○去，起吕反，下同。弑音试。先，悉荐反。</span>

[疏]“去顺效逆”。



　　○



　　○



　　○



【经】四年，春，王二月，莒人伐杞，取牟娄。<span class="q">（无传。书“取”，言易也。例在襄十三年。杞国本都陈留雍丘县。推寻事迹，桓六年，淳于公亡国，杞似并之，迁都淳于；僖十四年，又迁缘陵；襄二十九年，晋人城杞之淳于，杞又迁都淳于。牟娄，杞邑，城阳诸县东比有娄乡。○杞音起。牟，亡侯反。易，以豉反。雍，於用反。）</span>

[疏]“莒人”至“牟娄”。



　　○



　　○



　　○



戊申，卫州吁弑其君完。<span class="q">称臣弑君，臣之罪也。例在宣四年。戊申，三月十七日，有日而无月。○弑，本又作杀，同，音试。凡弑君之例，皆放此，可以意求，不重音。完音丸。</span>

[疏]注“称臣”至“无月”。



　　○



夏，公及宋公遇于清。<span class="q">遇者，草次之期，二国各简其礼，若道路相逢遇也。清，卫邑，济北东阿县有清亭。</span>

[疏]注“遇者”至“清亭”。



　　○



宋公、陈侯、蔡人、卫人伐郑。

秋，翚帅师会宋公、陈侯、蔡人、卫人伐郑。<span class="q">公子翚，鲁大夫。不称公子，疾其固请，强君以不义也。诸外大夫贬，皆称人，至於内大夫贬，则皆去族称名。於记事之体，他国可言某人，而已鲁之卿佐，不得言鲁人，此所以为异也。翚、溺，去族，传曰“疾之”，叔孙豹则曰“言违命”，此其例也。○翚，许归反。强，其丈反。去，起吕反，下同。溺，乃历反。</span>

[疏]注“他国”至“鲁人”。



　　○



九月，卫人杀州吁于濮。<span class="q">州吁弑君而立，未列於会，故不称君。例在成十六年。濮，陈地，水名。○濮音卜。</span>

[疏]注“州吁”至“水名”。



　　○



冬，十有二月，卫人立晋。<span class="q">卫人逆公子晋而立之，善其得众，故不书入於卫，变文以示义。例在成十八年。</span>

[疏]注“卫人”至“八年”。



　　○



【传】四年，春，卫州吁弑桓公而立。公与宋公为会，将寻宿之盟。未及期，卫人来告乱。

夏，公及宋公遇于清。<span class="q">宿盟在元年。</span>

宋殇公之即位也，公子冯出奔郑，郑人欲纳之。及卫州吁立，将脩先君之怨於郑，<span class="q">谓二年郑人伐卫之怨。</span>

[疏]注“谓二”至“之怨”。



　　○



而求宠於诸侯，以和其民。<span class="q">诸篡立者，诸侯既与之会，则不复讨，故欲求此宠。○篡，初患反。复，扶又反，下文复伐同。</span>使告於宋曰：“君若伐郑以除君害，<span class="q">害谓宋公子冯。</span>君为主，敝邑以赋与陈、蔡从，则卫国之愿也。”<span class="q">言举国之赋调。○从，才用反。调，徒吊反。</span>宋人许之。於是陈、蔡方睦於卫。<span class="q">蔡，今汝南上蔡县。</span>

[疏]注“蔡今”至“蔡县”。



　　○



“故宋公、陈侯、蔡人、卫人伐郑，围其东门，五日而还。公问於众仲曰：“卫州吁其成乎？”<span class="q">众仲，鲁大夫。</span>对曰：“臣闻以德和民，不闻以乱。<span class="q">乱谓阻兵而安忍。</span>以乱，犹治丝而棼之也。<span class="q">丝见棼缊，益所以乱。○棼，扶云反，乱也。缊，於云反。</span>夫州吁，阻兵而安忍。阻兵无众，安忍无亲，众叛亲离，难以济矣。<span class="q">恃兵则民残，民残则众叛，安忍则刑过，刑过则亲离。</span>

[疏]“阻兵而安忍”。



　　○



夫兵，犹火也，弗戢，将自焚也。夫州吁弑其君，而虐用其民，於是乎不务令德，而欲以乱成，必不免矣。”<span class="q">○戢，庄立反。</span>

秋，诸侯复伐郑。宋公使来乞师，<span class="q">乞师不书，非卿。</span>公辞之。<span class="q">从众仲之言。</span>羽父请以师会之，<span class="q">羽父，公子翚。</span>公弗许。固请而行，故书曰“翚帅师”，疾之也。

[疏]“故书”至“疾之也”。



　　○



诸侯之师，败郑徒兵，取其禾而还。<span class="q">时郑不车战。</span>

州吁未能和其民，厚问定君於石子。<span class="q">石子，石碏也，以州吁不安谘其父。</span>石子曰：“王觐为可。”

[疏]“王觐为可”。



　　○



曰：“何以得觐？”曰：“陈桓公方有宠於王，陈、卫方睦，若朝陈使请，必可得也。”厚从州吁如陈。石碏使告于陈曰：“卫国褊小，老夫耄矣，无能为也。此二人者，实弑寡君，敢即图之！”<span class="q">八十曰耄。称国小已老，自谦以委陈，使因其往就图之。○觐，其靳反，见也。朝，直遥反，后不出者皆放此。褊，必浅反，一音必殄反。耄，毛报反。</span>陈人执之，而请莅于卫。<span class="q">请卫人自临讨之。○莅音利，又音类，临也。</span>九月，卫人使右宰丑莅杀州吁于濮，石碏使其宰獳羊肩莅杀石厚于陈。君子曰：“石碏，纯臣也。恶州吁而厚与焉。‘大义灭亲’，其是之谓乎！”<span class="q">子从弑君之贼，国之大逆，不可不除，故曰大义灭亲。明小义则常兼子爱之。○獳，奴侯反。恶乌路反。与焉，音预。</span>

卫人逆公子晋于邢。冬，十二月，宣公即位。<span class="q">公子晋也。○邢音刑，国名。</span>

[疏]“宣公即位”。



　　○



【经】五年，春，公矢鱼于棠。<span class="q">（书陈鱼，以示非礼也。书棠，讥远地也。今高平方与县北有武唐亭，鲁侯观鱼台。）</span>

[疏]注“书陈”至“鱼台”。



　　○



夏，四月，葬卫桓公。

秋，卫师入郕。<span class="q">将卑师众，但称师，此史之常也。○郕音成，国名。将，子匠反。</span>

九月，考仲子之宫，初献六羽。<span class="q">成仲子宫，安其主而祭之。惠公以仲子手文，娶之，欲以为夫人。诸侯无二嫡，盖隐公成父之志，为别立宫也。公问羽数，故书羽。妇人无谥，因姓以名宫。○嫡，丁历反。为别，于伪反。</span>

[疏]“九月”至“六羽”。



　　○



　　○



　　○



邾人、郑人伐宋。<span class="q">邾主兵，故序郑上。</span>

[疏]注“邾主”至“郑上”。



　　○



螟。<span class="q">无传。蟲食苗心者为灾，故书。○螟，亡于反。</span>

[疏]注“蟲食”至“故书”。



　　○



冬，十有二月，辛巳，公子彄卒。<span class="q">大夫书卒不书葬。葬者臣子之事，非公家所及。○彄，苦侯反。</span>

[疏]注“大夫”至“所及”。正义曰：《檀弓》下云：“君於大夫，将葬，吊於宫。”君亲吊之而不书者，吊丧问疾，人道之常，假有得失，不足褒贬，如此小事，例皆不书。葬若国家所营，则亦不可不书。大夫之葬，皆臣子自为，非公家所及，事不关国，无以得书葬也。他国之君书葬者，遣使往会，须书君命故耳。



宋人伐郑，围长葛。<span class="q">颍川长社县北有长葛城。</span>

【传】五年，春，公将如棠观鱼者，臧僖伯谏曰：“凡物不足以讲大事，<span class="q">（臧僖伯，公子彄也。僖，谥也。大事，祀与戎。○观鱼者，本亦作渔者。）</span>其材不足以备器用，则君不举焉。<span class="q">（材谓皮革齿牙、骨角毛羽也。器用，军国之器。）</span>君，将纳民於轨、物者也。故讲事以度轨量谓之轨，取材以章物采谓之物，不轨不物谓之乱政。乱政亟行，所以败也。<span class="q">（言器用众物不入法度，则为不轨不物，乱败之所起。○度，待洛反，一音如字。亟，欺冀反，数也。）</span>

[疏]“观鱼者”。



　　○

○



　　○



　　○



　　○



　　○



　　○



故春蒐、夏苗、秋狝、冬狩，<span class="q">蒐，索，择取不孕者。苗，为苗除害也。狝，杀也；以杀为名，顺秋气也。狩，围守也；冬物毕成，获则取之，无所择也。○蒐，所求反，索也。狝，息浅反，《说文》作{狝土}。《穀梁传》云：“春曰田”，“秋曰蒐。”狩，手又反。索，所百反。孕，以证反，为苗，于伪反。</span>

[疏]注“蒐索”至“择也”。



　　○



皆於农隙以讲事也。<span class="q">各随时事之间。○隙，去逆反。</span>

[疏]注“各随时事之间”。



　　○



三年而治兵，入而振旅，<span class="q">虽四时讲武，犹复三年而大习。出曰治兵，始治其事；入曰振旅，治兵礼毕，整众而还。振，整也。旅，众也。○振，之慎反，整也。复，扶又反，下同。</span>

[疏]注“虽四”至“众也”。



　　○



归而饮至，以数军实，<span class="q">饮於庙，以数车徒、器械及所获也。○数，所主反，注同。械，户戒反。</span>

[疏]注“饮於”至“获也”。



　　○



昭文章，<span class="q">车服旌旗。</span>

[疏]注“车服旌旗”。



　　○



明贵贱，辨等列，<span class="q">等列，行伍。○辨，如字，又方免反，别也。行，户郎反。</span>顺少长，<span class="q">出则少者在前，还则在后，所谓顺也。○少，诗照反，注皆同。长，丁丈反，下注同。</span>习威仪也。鸟兽之肉，不登於俎，<span class="q">俎，祭宗庙器。○鸟兽之肉，一本作其肉。俎，庄吕反。皮革、齿牙、骨角、毛羽，不登於器，谓以饰法度之器。</span>

[疏]“鸟兽”至“於器”。



　　○



　　○



　　○



则公不射，古之制也。若夫山林川泽之实，器用之资，皂隶之事，官司之守，非君所及也。”<span class="q">士臣皂，皂臣舆，舆臣隶。言取此杂猥之物以资器备，是小臣有司之职，非诸侯之所亲也。○射，食亦反。皂，才早反。舆音馀。猥，乌罪反。</span>

[疏]“若大”至“及也”。



　　○



公曰：“吾将略地焉。”<span class="q">孙辞以略地。略，总摄巡行之名。传曰：“东略之不知，西则否矣”。○行，下孟反。</span>

[疏]注“孙辞”至“否矣”。



　　○



遂往，陈鱼而观之。<span class="q">陈，设张也。公大设捕鱼之备而观之。○捕音步，一音搏。</span>僖伯称疾，不从。书曰“公矢鱼于棠”，非礼也，且言远地也。<span class="q">矢亦陈也。棠，鲁地竟，故曰远地。○从，才用反。竟音境。</span>

[疏]注“矢亦陈也”。



　　○



曲沃、庄伯以郑人、邢人伐翼，<span class="q">曲沃，晋别封成师之邑，在河东闻喜县。庄伯，成师子也。翼，晋旧都，在平阳绛邑县东。邢国在广平襄国县。○沃，乌毒反。</span>

[疏]注“曲沃”至“国县”。



　　○



王使尹氏、武氏助之。翼侯奔随。<span class="q">尹氏、武氏，皆周世族大夫也。晋内相攻伐，不告乱，故不书。传具其事，为后晋事张本。曲沃及翼本末见桓二年。随，晋地。○传具，一本作传。见，贤遍反。</span>

夏，葬卫桓公。卫乱，是以缓。<span class="q">有州吁之乱，十四月乃葬。传明其非慢也。</span>

四月，郑人侵卫牧，<span class="q">牧，卫邑。经书“夏四月葬卫桓公”，今传直言夏而更以四月附郑人侵卫牧者，於下事宜得月，以明事之先后，故不复备举经文。三年“君氏卒”，其义亦同，他皆仿此。○牧，州牧之牧，徐音目。</span>以报东门之役。<span class="q">东门役在四年。</span>卫人以燕师伐郑。<span class="q">南燕国，今东郡燕县。○燕，於贤反，国名。</span>

[疏]注“南燕”至“燕县”。



　　○



郑祭足、原繁，洩驾以三军军其前，使曼伯与子元潜军军其后。燕人畏郑三军，而不虞制人。<span class="q">北制，郑邑，今河南城皋县也，一名虎牢。○洩，息列反。曼音万。</span>六月，郑二公子以制人败燕师于北制。<span class="q">二公子，曼伯、子元也。</span>君子曰：“不备不虞，不可以师。”

曲沃叛王。秋，王命虢公伐曲沃，而立哀侯于翼。<span class="q">春，翼侯奔随，故立其子光。</span>

卫之乱也，郕人侵卫，故卫师入郕。<span class="q">郕，国也，东平刚父县西南有郕乡。○父音甫。</span>

[疏]注“郕国”至“郕乡”。



　　○



九月，考仲子之宫，将万焉。<span class="q">万，舞也。</span>

[疏]注“万舞也”。



　　○



公问羽数於众仲。<span class="q">问执羽人数。</span>对曰：“天子用八，<span class="q">八八六十四人。</span>诸侯用六，<span class="q">六六三十六人。</span>

[疏]注“六六三十六人”。



　　○



大夫四，<span class="q">四四十六人。</span>士二，<span class="q">二二四人。士有功，赐用乐。</span>夫舞所以节八音而行八风，<span class="q">八音，金、石、丝、竹、匏、土、革、木也。八风，八方之风也。以八音之器，播八方之风，手之舞之，足之蹈之，节其制而序其情。○八音，金锺、石磬、丝琴瑟、竹箫管、土埙、木柷敔、匏笙、革鼓也。八方之风，谓东方谷风，东南清明风、南方凯风、西南凉风、西方阊阖风、西北不周风、北方广莫风、东北方融风。匏，白交反。蹈，徒报反。</span>

[疏]“夫舞”至“八风”。



　　○



　　○



　　○



故自八以下。”<span class="q">唯天子得尽物数，故以八为列。诸侯则不敢用八。</span>公从之。於是初献六羽，始用六佾也。<span class="q">鲁唯文王、周公庙得用八，而他公遂因仍僣而用之。今隐公特立此妇人之庙，详问众仲，众仲因明大典，故传亦因言始用六佾。其后季氏舞八佾於庭，知唯在仲子庙用六。○佾音逸。僣，子念反。</span>

[疏]注“鲁唯”至“用六”。



　　○



宋人取邾田。邾人告於郑曰：“请君释憾於宋，敝邑为道。”<span class="q">释四年再见伐之恨。○道音导，本亦作导。</span>郑人以王师会之。<span class="q">王师不书，不以告也。</span>伐宋，入其郛，以报东门之役。<span class="q">郛，郭也。东门役在四年。○郛，芳夫反，下同。</span>宋人使来告命。<span class="q">告命，策书。</span>公闻其入郛也，将救之。问於使者曰：“师何及？”对曰：“未及国。”<span class="q">忿公知而故问，责穷辞。○使，所吏反，下同。</span>公怒，乃止，辞使者曰：“君命寡人同恤社稷之难，今问诸使者，曰‘师未及国’，非寡人之所敢知也。”<span class="q">为七年公伐邾传。</span>

冬，十二月，辛巳，臧僖伯卒。公曰：“叔父有憾於寡人，<span class="q">诸侯称同姓大夫，长曰伯父，少曰叔父。有恨，恨谏观鱼不听。</span>

[疏]注“诸侯”至“不听”。



　　○



寡人弗敢忘。葬之加一等。”<span class="q">加命服之等。</span>

宋人伐郑，围长葛，以报入郛之役也。