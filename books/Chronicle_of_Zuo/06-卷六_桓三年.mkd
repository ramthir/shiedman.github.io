---
title: 卷六 桓三年
category: 春秋左传正义
author: 晋·杜预(注), 唐·孔颖达(疏)
date: 2014-05-27 08:50:31 +0800
permalink: /books/Chronicle_of_Zuo/06.html
layout: book_page
---

【经】三年，春，正月，公会齐侯于嬴。<span class="q">（经之首时必书“王”，明此历，天王之所班也。其或废法违常，失不班历，故不书“王”。嬴，齐邑，今泰山嬴县。○经三年正月，从此尽十七年皆无“王”，唯十年有。二传以为义。或有“王”字者非。嬴音盈。）</span>

[疏]注“经之”至“嬴县”。



　　○



夏，齐侯、卫侯胥命于蒲。<span class="q">申约，言以相命而不歃血也。蒲，卫地，在陈留长垣县西南。○约，如字，又於妙反，歃，所洽反。垣音袁。</span>

六月，公会杞侯于郕。秋，七月，壬辰朔，日有食之，既。<span class="q">无传。既，尽也。历家之说，谓日光以望时遥夺月光，故月食。日月同会，月奄日，故日食。食有上下者，行有高下，日光轮存而中食者，相奄密，故日光溢出。皆既者，正相当，而相奄间疏也。然圣人不言月食日，而以自食为文，阙於所不见。</span>

[疏]注“既尽”至“不见”。



　　○



公子翚如齐逆女。<span class="q">礼，君有故则使卿逆。</span>

[疏]注“礼君”至“卿逆”。



　　○



九月，齐侯送姜氏于讙。<span class="q">讙，鲁地。济北蛇丘县西有下讙亭。已去齐国，故不言女；未至於鲁，故不称夫人。○讙，呼端反。蛇，以支反。公会齐侯于讙。无传。</span>夫人姜氏至自齐。<span class="q">无传。告於庙也。不言翚以至者，齐侯送之，公受之於讙。</span>

冬，齐侯使其弟年来聘。○有年。<span class="q">无传。五穀皆熟，书“有年”。</span>

[疏]“有年”。



　　○



【传】三年春，曲沃武公伐翼，次于陉庭。韩万御戎，梁弘为右。<span class="q">（武公，曲沃庄伯子也。韩万，庄伯弟也。御戎，仆也。右，戎车之右。）</span>

[疏]注“武公”至“之右”。



　　○



逐翼侯于汾隰，<span class="q">汾隰，汾水边。○汾，扶云反，汾水名。下湿曰隰。</span>

[疏]注“汾隰，汾水边”。



　　○



骖絓而止，<span class="q">骖，騑马。○骖，七南反。絓，户卦反。騑，芳非反。</span>

[疏]注“骖，騑马”。



　　○



夜获之，及栾共叔。<span class="q">共叔，桓叔之傅，栾宾之子也，身傅翼侯。父子各殉所奉之主，故并见获而死。○共音恭，注同。殉，似俊反。</span>

“会于嬴”，成昏于齐也。<span class="q">公不由媒介，自与齐侯会而成昏，非礼也。○介音界。</span>

[疏]注“公不”至“礼也”。



　　○



“夏，齐侯、卫侯胥命于蒲”，不盟也。

“公会杞侯于郕”，杞求成也。<span class="q">二年入祀，故今来求成。</span>

“秋，公子翚如齐逆女”，修先君之好，故曰“公子”。昏礼虽奉时君之命，其言必称先君以为礼辞。故公子翚逆女，传称修先君之好；公子遂逆女，传称尊君命。互举其义。○好，呼报反，注同。

[疏]注“昏礼”至“其义”。



　　○



“齐侯送姜氏”，非礼也。凡公女嫁于敌国，姊妹，则上卿送之，以礼於先君；公子，则下卿送之。於大国，虽公子，亦上卿送之。於天子，则诸卿皆行，公不自送。於小国，则上大夫送之。<span class="q">○“齐侯送姜氏”，本或作“送姜氏于讙”。公子则下卿送。公子，公女。</span>

[疏]“凡公”至“送之”。



　　○



冬，齐仲年来聘，致夫人也。<span class="q">古者女出嫁，又使大夫随加聘问，存谦敬，序殷勤也。在鲁而出，则曰致女；在他国而来，则总曰聘。故传以致夫人释之。</span>

[疏]注“古者”至“释之”。



　　○



芮伯万之母芮姜恶芮伯之多宠人也，故逐之，出居于魏。<span class="q">为明年秦侵芮张本。芮国在冯翊临晋县。魏国，河东河北县。○芮，如锐反，国名。恶，乌路反。翊音翼。</span>

[疏]注“为明”至“北县”。



　　○



【经】四年，春，正月，公狩于郎。<span class="q">（冬猎曰狩，行三驱之礼，得田狩之时，故传曰：“书时，礼也。周之春，夏之冬也。田狩从夏时，郎非国内之狩地，故书地。○狩，手又反。夏，户雅反，下同。）</span>

[疏]注“冬猎”至“书地”。正义曰：“冬猎曰狩”，《尔雅·释天》文也。《易·比卦·九五》“王用三驱，失前禽”，郑玄云“王者习兵於蒐狩，驱禽而射之三，则已法军礼也。失前禽者，谓禽在前来者，不逆而射之，旁去又不射，唯背走者，顺而射之，不中则已。是其所以失之。用兵之法亦如之。降者不杀，奔者不御，皆为敌不敌，己加以仁恩养威之道”。是说三驱之事也。狩猎之礼，唯有三驱。故知行三驱之正礼，得田猎之常时。故传曰：“书时，礼也。”善其得时明礼，皆无违矣。周之春正月建子，即是夏之仲冬也。《周礼·大司马》：“中冬教大阅，遂以狩田”，是田狩从夏时也。《释例》曰：“三王异正朔，而夏数为得天。虽在周代，於言时举事，皆据夏正。故公以春狩，而传曰：‘书时，礼也。’”隐五年“公矢鱼于棠”，传曰“言远地也”。僖二十八年，“天王狩于河阳”，传曰“言非其地也”。举地名者，皆言其非地。故知此郎，非国内之狩地，故书地也。若国内狩地，大野是也。哀十四年传曰“西狩於大野”，经不书大野，明其得常地，故不书耳。由此而言，则狩于禚，蒐于红，及比蒲昌间，皆非常地，故书地也。田狩之地须有常者，古者民多地狭，唯在山泽之间乃有不殖之地，故天子、诸侯必於其封内择隙地而为之。僖三十三年传曰：“郑之有原圃，犹秦之有具囿也。”是其诸国各有常狩之处，违其常处则犯害居民。故书地以讥之。



夏，天王使宰渠伯纠来聘。<span class="q">宰，官；渠，氏；伯纠，名也。王官之宰，当以才授位，而伯纠摄父之职，出聘列国，故书名以讥之。国史之记，必书年以集此公之事，书首时以成此年之岁，故《春秋》有空时而无事者。今不书秋冬首月，史阙文。他皆放此。○纠，居黝反。</span>

[疏]注“宰官”至“放此”。



　　○



【传】四年，春，正月，公狩于郎。书时，礼也。<span class="q">（郎非狩地，故书时合礼。）</span>

[疏]注“郎非”至“合礼”。



　　○



夏，周宰渠伯纠来聘。父在，故名。

秋，秦师侵芮，败焉，小之也。<span class="q">秦以芮小，轻之，故为芮所败。</span>

冬，王师、秦师围魏，执芮伯以归。<span class="q">三年，芮伯出居魏，芮更立君。秦为芮所败，故以芮伯归，将欲纳之。</span>

【经】五年，春，正月，甲戌，已丑，陈侯鲍卒。<span class="q">（未同盟而书名者，来赴以名故也。甲戌，前年十二月二十一日。已丑，此年正月六日。陈乱，故再赴。赴虽曰异，而皆以正月起文，故但书正月。慎疑审事，故从、赴两书。○鲍，步饱反。）</span>

[疏]注“未同”至“两书”。



　　○



夏，齐侯、郑伯如纪。<span class="q">外相朝皆言如。齐欲灭纪，纪人惧而来告，故书。</span>

[疏]注“外相”至“故书”。



　　○



天王使仍叔之子来聘。<span class="q">仍叔，天子之大夫，称仍叔之子，本於父字，幼弱之辞也。讥使童子出聘。</span>

[疏]注“仍叔”至“出聘”。



　　○



葬陈桓公。<span class="q">无传。</span>

城祝丘。<span class="q">无传。齐、郑将袭纪故。</span>

秋，蔡人、卫人、陈人从王伐郑。<span class="q">王自为伐郑之主，君臣之辞也。王师败不书，不以告。○从，如字，又才用反。</span>

大雩。<span class="q">传例曰：书，不时也。失龙见之时。○雩音于，祭名。见，贤遍反。</span>

螽。<span class="q">无传。蚣蝑之属为灾，故书。○螽音终。蚣，相容反。蝑，相鱼反。</span>

[疏]注“蚣蝑”至“故书”。



　　○



冬，州公如曹。<span class="q">不书奔，以朝出也。为下实来书也。曹国，今济阴定陶县。○陶，同劳反。</span>

[疏]“州公如曹”。



　　○



　　○



　　○



【传】“五年，春，正月，甲戌，已丑，陈侯鲍卒”。再赴也。於是陈乱，文公子佗杀太子免而代之。<span class="q">（佗，桓公弟五父也。称文公子，明佗非桓公母弟也。免，桓公大子。○佗，大河反。免音问。父音甫。公疾病而乱作，国人分散，故再赴。）</span>

[疏]“公疾病”。



　　○



夏，齐侯、郑伯朝于纪，欲以袭之。纪人知之。

王夺郑伯政，郑伯不朝。<span class="q">夺，不使知王政。○袭音习。</span>

[疏]注“夺，不使知王政”。



　　○



秋，王以诸侯伐郑，郑伯御之。王为中军；虢公林父将右军，蔡人、卫人属焉；<span class="q">虢公林父，王卿士。○将，音子匠反，下及注“大将”同。</span>周公黑肩将左军，陈人属焉。<span class="q">黑肩，周桓公也。</span>郑子元请为左拒，以当蔡人、卫人；<span class="q">子元，郑公子。拒，方陈。○拒，俱甫反，下同。陈，直觐反，下文“之陈”反，注同。</span>为右拒，以当陈人，曰：“陈乱，民莫有斗心。若先犯之，必奔。<span class="q">王卒顾之，必乱。蔡、卫不枝，固将先奔。不能相枝持也。○卒，尊忽反，下同。</span>既而萃於王卒，可以集事。”从之。<span class="q">萃，聚也。集，成也。○萃，似类反。</span>曼伯为右拒，<span class="q">曼伯，檀伯。○曼音万。</span>

[疏]注“曼伯檀伯”。



　　○



祭仲足为左拒，原繁、高渠弥以中军奉公，为鱼丽之陈。先偏后伍，伍承弥缝。<span class="q">《司马法》：车战二十五乘为偏，以车居前，以伍次之，承偏之隙而弥缝阙漏也。五人为伍，此盖鱼丽陈法。○丽，力之反，注同。缝，扶容反。乘，绳证反。</span>

[疏]注“司马”至“陈法”。



　　○



战于繻葛。<span class="q">繻葛，郑地。○繻音须。</span>命二拒曰：“旝动而鼓！”<span class="q">旝，旃也，通帛为之，盖今大将之麾也，执以为号令。○旝，古外反，又古活反，本亦作桧。建大木，置石其上，发机以磓敌。麾，许危反。</span>

[疏]注“旝旃”至“号令”。



　　○



蔡、卫、陈皆奔，王卒乱，郑师合以攻之，王卒大败。祝聃射王中肩，王亦能军。<span class="q">虽军败身伤，犹殿而不奔，故言能军。○射，食亦反。中，丁仲反。殿，多见反。</span>祝聃请从之。公曰：“君子不欲多上人，况敢陵天子乎？苟自救也，社稷无陨，多矣。”<span class="q">郑於此收兵自退。○陨，于敏反。</span>夜，郑伯使祭足劳王，且问左右。<span class="q">祭足即祭仲之字，盖名仲，字仲足也。“劳王”，“问左右”，言郑志在苟免，王讨之非也。○劳，力报反，注同。名仲字仲足，一本作名仲字足。</span>

[疏]注“祭足”至“非也”。



　　○



仍叔之子，弱也。<span class="q">仍叔之子来聘，童子将命，无速反之心，久留在鲁，故经书夏聘，传释之於末秋。</span>

[疏]注“仍叔”至“末秋”。



　　○



“秋，大雩”。书，不时也。<span class="q">十二公传唯此年及襄二十六年有两秋，此发雩祭之例，欲显天时以相事，故重言秋，异於凡事。○重，直用反。</span>

[疏]注“十二”至“凡事”。



　　○



凡祀，启蛰而郊，<span class="q">言凡祀，通下三句天地宗庙之事也。启蛰，夏正建寅之月，祀天南郊。○蛰，直立反。正音征。</span>

[疏]注“言凡”至“南郊”。



　　○



龙见而雩，<span class="q">龙见，建巳之月。苍龙，宿之体，昏见东方。万物始盛，待雨而大，故祭天，远为百穀祈膏雨。○见，贤遍反，注同。宿音秀。为，于伪反。</span>

[疏]注“龙见”至“膏雨”。



　　○



始杀而尝，<span class="q">建酉之月，阴气始杀，嘉穀始熟，故荐尝於宗庙。</span>

[疏]注“建酉”至“宗庙”。



　　○



闭蛰而烝。<span class="q">建亥之月，昆蟲闭户，万物皆成，可荐者众，故烝祭宗庙。《释例》论之备矣。○闭，必计反，又必结反，《字林》方结反。烝，之承反。</span>

[疏]注“建亥”至“备矣”。



　　○



过则书。<span class="q">卜日有吉否，过次节则书，以讥慢也。</span>

[疏]“卜日”至“慢也”。



　　○



冬，淳于公如曹。度其国危，遂不复。<span class="q">淳于，州国所都，城阳淳于县也。国有危难，不能自安，故出朝而遂不还。○度，待洛反。复音服，后不音者皆同。难，乃旦反。</span>

【经】六年，春，正月，寔来。<span class="q">（寔，实也。不言州公者，承上五年冬经“如曹”。间无异事，省文，从可知。○寔，时力反。省，所景反。）</span>

夏，四月，公会纪侯于成。<span class="q">成，鲁地，在泰山钜平县东南。</span>

秋，八月，壬午，大阅。<span class="q">齐为大国，以戎事徵诸侯之戍，嘉美郑忽，而忽欲以有功为班，怒而诉齐。鲁人惧之，故以非时简车马。○阅音悦。</span>

[疏]“大阅”。



　　○



　　○



　　○



蔡人杀陈佗。<span class="q">佗立逾年不称爵者，篡立，未会诸侯也。传例在庄二十二年。</span>

[疏]注“佗立”至“二年”。



　　○



九月，丁卯，子同生。<span class="q">桓公子庄公也。十二公唯子同是適夫人之长子，备用大子之礼，故史书之於策。不称大子者，书始生也。○適，丁历反，传同。长，丁丈反。</span>

[疏]注“桓公”至“生也”。



　　○



冬，纪侯来朝。

【传】六年春，自曹来朝。书曰“寔来”，不复其国也。<span class="q">（亦承五年冬传“淳于公如曹”也。言奔，则来行朝礼，言朝，则遂留不去，故变文言实来。）</span>

楚武王侵随，<span class="q">随国，今义阳随县。</span>

[疏]注“随国”至“随县”。



　　○



使薳章求成焉，薳章，楚大夫。○薳，于委反。

军於瑕以待之。<span class="q">瑕，随地。○瑕，下加反。</span>随人使少师董成。<span class="q">少师，随大夫。董，正也。○少，诗照反，注及下同，后皆仿此。</span>斗伯比言于楚子曰：“吾不得志於汉东也，我则使然。<span class="q">斗伯比，楚大夫，令尹子文之父。</span>我张吾三军而被吾甲兵，以武临之，彼则惧而协来谋我，故难间也。汉东之国，随为大。随张，必弃小国。<span class="q">张，自侈大也。○被，皮寄反，下注“被甲”同。间，间厕之间。张，猪亮反，注同；一音如字。侈，昌氏反，又式氏反。</span>小国离，楚之利也。少师侈，请羸师以张之。”<span class="q">羸，弱也。○羸，劣追反，注及下同。</span>熊率且比曰：“季梁在，何益？”<span class="q">熊率且比，楚大夫。季梁，随贤臣。○率音律。且，子余反。</span>斗伯比曰：“以为后图。少师得其君。”<span class="q">言季梁之谏不过一见从，随侯卒当以少师为计，故云以为后图。二年，蔡侯、郑伯会于邓，始惧楚。楚子自此遂盛，终於抗衡中国，故传备言其事以终始之。○抗，苦浪反。</span>

[疏]“以为”至“其君”。



　　○



王毁军而纳少师。<span class="q">从伯比之谋。</span>少师归，请追楚师，随侯将许之。<span class="q">信楚弱也。</span>季梁止之曰：“天方授楚。楚之羸，其诱我也。君何急焉？臣闻小之能敌大也，小道大淫。所谓道，忠於民而信於神也。上思利民，忠也；祝史正辞，信也。<span class="q">正辞，不虚称君美。</span>今民馁而君逞欲，<span class="q">逞，快也。○馁，奴罪反，饿也。</span>祝史矫举以祭，臣不知其可也。”<span class="q">诈称功德以欺鬼神。○矫，居兆反。</span>

[疏]“天方授楚”。



　　○

○



　　○



公曰：“吾牲牷肥腯，粢盛丰备，何则不信？”<span class="q">牲，牛、羊、豕也。牷，纯色完全也。腯，亦肥也。黍稷曰粢，在器曰盛。○牷音全。腯，徒忽反。</span>

[疏]注“牲牛”至“曰盛”。



　　○



对曰：“夫民，神之主也，<span class="q">言鬼神之情，依民而行。</span>是以圣王先成民而后致力於神。故奉牲以告曰‘博硕肥腯’，谓民力之普存也，<span class="q">博，广也。硕，大也。</span>谓其畜之硕大蕃滋也，谓其不疾瘯蠡也，谓其备腯咸有也；<span class="q">虽告神以博硕肥腯，其实皆当兼此四谓，民力適完，则六畜既大而滋也，皮毛无疥癣，兼备而无有所阙。○畜，吁又反，下皆同。蕃音烦，瘯；七木反；本又作蔟，同。蠡，力果反；《说文》作瘰，云，瘯瘰，皮肥也。疥音介。癣，息浅反；《说文》云，乾疡。</span>奉盛以告曰‘絜粢丰盛’，谓其三时不害而民和年丰也；<span class="q">三时，春、夏、秋。</span>奉酒醴以告曰‘嘉栗旨酒’，<span class="q">嘉，善也。栗，谨敬也。</span>谓其上下皆有嘉德而无违心也。所谓馨香，无谗慝也。<span class="q">馨，香之远闻。○慝，他得反。闻音问，又如字。</span>故务其三时，脩其五教，<span class="q">父义、母慈、兄友、弟恭、子孝。</span>亲其九族，以致其禋祀，<span class="q">禋，絜敬也。九族谓外祖父、外祖母、从母子及妻父、妻母、姑之子、姊妹之子、女子之子、并已之同族，皆外亲有服而异族者也。○九族，杜释与孔安国、郑玄不同。禋音因。</span>於是乎民和而神降之福，故动则有成。今民各有心，而鬼神乏主；<span class="q">民饥馁也。○饥音饥。</span>君虽独丰，其何福之有？君姑脩政，而亲兄弟之国，庶免於难。”随侯惧而修政，楚不敢伐。

[疏]“夫民”至“於难”。



　　○



　　○



　　○



　　○



　　○



　　○



　　○



　　○



　　○



夏，会于成，纪来谘谋齐难也。<span class="q">齐欲灭纪，故来谋之。○难，乃旦反，下同。</span>

北戎伐齐，齐使乞师于郑。郑大子忽帅师救齐。六月，大败戎师，获其二帅大良、少良，甲首三百，以献於齐。<span class="q">甲首，被甲者首。○帅，所类反。少，诗照反。</span>於是诸侯之大夫戍齐，齐人馈之饩，<span class="q">生曰饩。○馈，其媿反，遗也。饩，许既反。牲腥曰饩。</span>使鲁为其班，后郑。<span class="q">班，次也。鲁亲班齐馈，则亦使大夫戍齐矣，经不书，盖史阙文。</span>

[疏]注“班次”至“阙文”。



　　○



郑忽以其有功也，怒，故有郎之师。<span class="q">郎师在十年。</span>公之未昏於齐也，齐侯欲以文姜妻郑大子忽。大子忽辞。人问其故，大子曰：“人各有耦，齐大，非吾耦也。《诗》云：‘自求多福。’<span class="q">《诗·大雅·文王》。言求福由已，非由人也。○妻，七计反，下及注同。</span>在我而已，大国何为？”君子曰：“善自为谋。”<span class="q">言独絜其身，谋不及国。</span>及其败戎师也，齐侯又请妻之。<span class="q">欲以佗女妻之。</span>固辞。人问其故，大子曰：“无事於齐，吾犹不敢。今以君命奔齐之急，而受室以归，是以师昏也。民其谓我何？”<span class="q">言必见怪於民。</span>遂辞诸郑伯。<span class="q">假父之命以为辞，为十一年郑忽出奔卫传。</span>

“秋，大阅”，简车马也。

“九月，丁卯，子同生”。以大子生之礼举之：接以大牢，<span class="q">大牢，牛、羊、豕也。以礼接夫人，重適也。○接，如字。郑注《礼记》作捷，读此者亦或捷音。</span>

[疏]注“大牢”至“適也”。正义曰：大牢，牢之大者，三牲牛、羊、豕具为大牢。《仪礼》少牢馈食之礼以羊、豕为少牢，以牲多少称大少也。《诗·公刘》曰：“执豕于牢。”《周礼》：“充人掌系祭祀之牲牷。祀五帝，则系于牢，刍之三月。”是牢者养牲之处，故因以为名。郑玄《诗》笺云“系养曰牢”，是其义也。《礼记·内则》曰：“国君世子生，告于君，接以大牢。”文在“三日负子”之上，则三日之内接之矣。《记》云：“凡接子择日。”郑云“虽三日之内，必选其吉焉”。是三日之内择日接之，为子接母，故《记》称“接子”。此传“举之”之下，即云“接以大牢”，亦以接子为文。其寔接母，故云“以礼接夫人，重適也”。郑玄云：“接，读为捷。捷，胜也，谓食其母，使补虚强气也。”此言以礼接之，则与郑异也。《内则》又云接子“庶人特豚，士特豕，大夫少牢，国君世子大牢”。其非冢子则皆降等。



卜士负之，士妻食之，<span class="q">《礼》“世子生三日，卜士负之，射人以桑弧荙矢射天地四方”，卜士之妻为乳母。○食音嗣。弧音胡。蓬，步工反。射天地，食亦反。</span>

[疏]注“礼世”至“乳母”。



　　○



公与文姜、宗妇命之。<span class="q">“世子生三月，君夫人沐浴於外寝，立於阼阶，西乡。世妇抱子升自西阶，君命之，乃降”。盖同宗之妇。○阼，才故反。</span>

[疏]注“世子”至“之妇”。



　　○



公问名於申繻。对曰：“名有五，有信，有义，有象，有假，有类。<span class="q">申繻，鲁大夫。○繻音须。以名生为信，若唐叔虞，鲁公子友。以德命为义，若文王名昌，武王名发。</span>

[疏]注“若文”至“名发”。



　　○



以类命为象，<span class="q">若孔子首象尼丘。</span>

[疏]注“若孔”至“尼丘”。



　　○



取於物为假，<span class="q">若伯鱼生，人有馈之鱼，因名之曰鲤。○鲤音里。</span>

[疏]注“若伯”至“曰鲤”。



　　○



取於父为类。<span class="q">若子同生，有与父同者。</span>不以国，<span class="q">国君之子，不自以本国为名也。</span>

[疏]注“国君”至“名也”。



　　○



不以官，不以山川，不以隐疾，<span class="q">隐，痛；疾，患。辟不祥也。</span>

[疏]注“隐痛”至“祥也”。正义曰：郑玄云：“隐疾，衣中之疾也。”谓若黑臀、黑肱矣。疾在外者，虽不得言，尚可指摘。此则无时可辟，俗语云：“隐疾难为医。”案《周语》单襄公曰：“吾闻成公之生也，其母梦神规其臀以黑，曰‘使有晋国’，故命之曰‘黑臀’。”此与叔虞、季友复何以异？而云不得名也？且黑臀、黑肱本非疾病，以证隐疾，非其类也。《诗》称“如有隐忧”，是隐为痛也。以痛疾为名，则不祥之甚，故以为辟不祥。



不以畜牲，<span class="q">畜牲，六畜。</span>

[疏]注“畜牲，六畜”。



　　○



不以器币。<span class="q">币，玉帛。</span>

[疏]注“币，玉帛”。



　　○



周人以讳事神，名，终将讳之。<span class="q">君父之名，固非臣子所斥然；礼既卒哭，以木铎徇曰：“舍故而讳新”，谓舍亲尽之祖而讳新死者，故言“以讳事神，名，终将讳之”。自父至高祖，皆不敢斥言。○“周人以讳事神，名”，绝句。众家多以“名”字属下句。铎，待洛反。徇，似俊反，本又作殉，同。舍音舍，下同。</span>

[疏]“周人”至“讳之”。



　　○



　　○



　　○



故以国则废名，<span class="q">国不可易，故废名。</span>

[疏]注“国不”至“废名”。



　　○



以官则废职，以山川则废主，<span class="q">改其山川之名。</span>

[疏]注“改其山川之名”。



　　○



以畜牲则废祀，<span class="q">名猪则废猪，名羊则废羊。</span>以器币则废礼。晋以僖侯废司徒，<span class="q">僖侯名司徒，废为中军。</span>

[疏]“废祀”、“废礼”。



　　○



宋以武公废司空，<span class="q">武公名司空，废为司城。</span>先君献、武废二山，<span class="q">二山，具、敖也。鲁献公名具，武公名敖，更以其乡名山。○敖，五羔反。</span>

[疏]注“二山”至“名山”。



　　○



是以大物不可以命。”公曰：“是其生也，与吾同物，命之曰同。”<span class="q">物，类也。谓同日。</span>

[疏]注“物，类也。谓同日”。



　　○



冬，纪侯来朝，请王命以求成于齐。公告不能。<span class="q">纪微弱，不能自通於天子，欲因公以请王命，无宠於王，故告不能。</span>