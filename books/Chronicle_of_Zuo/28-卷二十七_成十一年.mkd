---
title: 卷二十七 成十一年
category: 春秋左传正义
author: 晋·杜预(注), 唐·孔颖达(疏)
date: 2014-05-27 09:03:43 +0800
permalink: /books/Chronicle_of_Zuo/28.html
layout: book_page
---

【经】十有一年，春，王三月，公至自晋。<span class="q">（正月公在晋，不书，讳见止。）</span>

[疏]注“正月”至“见止”。



　　○



晋侯使郤犨来聘，己丑，及郤犨盟。<span class="q">郤犨，郤克从父兄弟。○犨，尺由反。</span>

[疏]注“郤犨”至“兄弟”。



　　○



夏，季孙行父如晋。

秋，叔孙侨如如齐。<span class="q">○侨，其骄反。</span>

冬，十月。

【传】十一年，春，王三月，公至自晋。晋人以公为贰於楚，故止公。公请受盟，而后使归。<span class="q">（前年七月公如晋吊，至是乃得归。）</span>

郤犨来聘，且莅盟，<span class="q">公请受盟，故使大夫来临之。○莅音利，又音类。</span>

声伯之母不聘，<span class="q">声伯之母，叔肸之妻。不聘，无媒礼。○聘，本亦作“娉”，四政反。肸，许乙反。媒，亡回反。</span>穆姜曰：“吾不以妾为姒。”<span class="q">昆弟之妻，相谓为姒。穆姜，宣公夫人。宣公、叔肸同母昆弟。○姒音似。</span>

[疏]注“昆弟之妻相谓为姒”。



　　○



生声伯而出之，嫁於齐管于奚，生二子而寡，以归声伯。声伯以其外弟为大夫，<span class="q">外弟，管于奚之子，为鲁大夫。</span>而嫁其外妹於施孝叔。<span class="q">孝叔，鲁惠公五世孙。</span>郤犨来聘，求妇於声伯，声伯夺施氏妇以与之。妇人曰：“鸟兽犹不失俪，<span class="q">俪，耦也。○俪，力许反。</span>

[疏]注“俪耦也”。



　　○



子将若何？”曰：“吾不能死亡。”<span class="q">言不与郤犨妇，惧能忿致祸。</span>妇人遂行。生二子於郤氏。郤氏亡，晋人归之施氏。施氏逆诸河，沈其二子。<span class="q">沈之於河。○沈，徐荫反，注同；一音如。</span>妇人怒曰：“已不能庇其伉俪而亡之，<span class="q">伉，敌也。○巳音以，又音纪。庇，必利反，又音秘。伉，苦浪反。</span>

[疏]注“伉敌也”。



　　○



又不能字人之孤而杀之，<span class="q">字，爱也。</span>将何以终？”遂誓施氏。<span class="q">约誓不复为之妇也。传言郤犨淫纵，所以亡也。○复，扶又反，下文注“复出”皆同。</span>

夏，季文子如晋报聘，且莅盟也。<span class="q">郤犨、文子交盟鲁、晋之君，其意一也。故但书来盟，举重略轻。</span>

[疏]注“郤犨”至“略轻”。



　　○



周公楚恶惠、襄之逼也，<span class="q">惠王、襄王之族。○恶，乌路反。</span>且与伯与争政，<span class="q">伯与，周卿士。○伯与，音馀；本亦作“舆”。</span>不胜，怒而出。及阳樊，<span class="q">阳樊，晋地。</span>王使刘子复之，盟于鄄而入。三日，复出奔晋。<span class="q">王既复之而复出，所以自绝於周，为明年周公出奔传。鄄，周邑。○鄄音绢。</span>

秋，宣伯聘于齐，以脩前好。<span class="q">鞍以前之好。○好，呼报反，注同。</span>

晋郤至与周争鄇田，<span class="q">鄇，温别邑。今河内怀县西南有鄇人亭。○鄇音侯，《字林》音候。“鄇人”本又作“侯人”，如字。</span>王命刘康公、单襄公讼诸晋。郤至曰：“温，吾故也，故不敢失。”<span class="q">言温，郤氏旧邑。○单音善。</span>

[疏]注“言温郤氏旧邑”。



　　○



刘子、单子曰：“昔周克商，使诸侯抚封，<span class="q">各抚有其封内之地。</span>苏忿生以温为司寇，与檀伯达封于河。<span class="q">苏忿生，周武王司寇苏公也。与檀伯达俱封於河内。○檀，徒丹反。</span>

[疏]注“苏忿”至“公也”。



　　○



苏氏即狄，又不能於狄而奔卫。<span class="q">事在僖十年。</span>襄王劳文公而赐之温，<span class="q">在僖二十五年。○劳，力报反。</span>狐氏、阳氏先处之，<span class="q">狐溱、阳处父先食温地。○溱，侧巾反。</span>而后及子。若治其故，则王官之邑也，子安得之？”晋侯使郤至勿敢争。<span class="q">传言郤至贪，所以亡。</span>

宋华元善於令尹子重，又善於栾武子，闻楚人既许晋籴茷成，而使归复命矣。<span class="q">在往年。○华，户化反。</span>冬，华元如楚，遂如晋，合晋、楚之成。<span class="q">为明年盟宋西门外张本。</span>

秦、晋为成，将会于令狐。晋侯先至焉。秦伯不肯涉河，次于王城，使史颗盟晋侯于河东。<span class="q">史颗，秦大夫。○令，力丁反。颗，苦果反。</span>晋郤犨盟秦伯于河西。<span class="q">就盟王城。</span>范文子曰：“是盟也何益？齐盟，所以质信也。<span class="q">齐，一心。质，成也。</span>会所，信之始也。始之不从，其何质乎？”秦伯归而背晋成。<span class="q">为十三年伐秦传。○背音佩，卷内皆同。</span>

【经】十有二年，春，周公出奔晋。

夏，公会晋侯、卫侯于琐泽。<span class="q">琐泽，地阙。○琐，素果反；依字宜作“璅”。</span>

秋，晋人败狄于交刚。<span class="q">交刚，地阙。</span>

冬，十月。

【传】十二年，春，王使以周公之难来告。<span class="q">（周公奔在前年。○难，乃旦反。）</span>书曰“周公出奔晋”，凡自周无出，周公自出故也。<span class="q">（天子无外，故奔者不言“出”。周公为主所复，而自绝於周，故书“出”以非之。）</span>

[疏]注“天子”至“非之”。



　　○



宋华元克合晋、楚之成，<span class="q">终前年事。</span>夏，五月，晋士燮会楚公子罢、许偃。<span class="q">二子，楚大夫。○罢音皮。</span>癸亥，盟于宋西门之外，曰：“凡晋、楚无相加戎，好恶同之，同恤菑危，备救凶患。若有害楚，则晋伐之；在晋，楚亦如之。交贽往来，道路无壅；<span class="q">贽，币也。○好、恶，并如字；又上呼报反，下乌路反。菑音灾。贽本又作挚，之二反。壅，於勇反。</span>

[疏]注“贽，币也”。



　　○



谋其不协，而讨不庭。<span class="q">讨背叛不来在王庭者。</span>有渝此盟，明神殛之，<span class="q">殛，诛也。○渝，羊朱反。“殛”本又作“极”，纪力反，注同。</span>俾队其师，无克胙国。”<span class="q">俾，使也。队，失也。○俾，本亦作卑，必尔反。队，直类反，注同。胙，才故反。</span>郑伯如晋听成，<span class="q">听，犹受也。晋、楚既成，郑往受命。</span>会于琐泽，成故也。<span class="q">晋既与楚成，合诸侯以申成好。○好，呼报反，尽年皆同。</span>狄人间宋之盟以侵晋，而不设备。<span class="q">○间宋，间厕之间。</span>秋，晋人败狄于交刚。○晋郤至如楚聘，且莅盟。楚子享之，子反相，为地室而县焉。<span class="q">县锺鼓也。○相，息亮反。县音玄，注同。</span>郤至将登，<span class="q">登堂。</span>金奏作於下，<span class="q">击锺而奏乐。</span>

[疏]注“击锺而奏乐”。



　　○



惊而走出。子反曰：“日云莫矣，寡君须矣，吾子其入也！”宾曰：“君不忘先君之好，施及下臣，贶之以大礼，重之以备乐。<span class="q">贶，赐也。○莫音暮，本亦作“暮”。施，以豉反。重，直用反。</span>

[疏]“惊而”至“备乐”。



　　○



如天之福，两君相见，何以代此？下臣不敢。”<span class="q">言此两君相见之礼。</span>

[疏]注“言此”至“之礼”。



　　○



子反曰：“如天之福，两君相见，无亦唯是一矢以相加遗，焉用乐？<span class="q">言两君战乃相见，无用此乐。○遗，唯季反。焉，於虔反。</span>

[疏]注“言两”至“此乐”。



　　○



寡君须矣，吾子其入也！”宾曰：<span class="q">传诸交让得宾主辞者，多曰宾主以明之。</span>

[疏]注“传诸”至“明之”。



　　○



“若让之以一矢，祸之大者，其何福之为？世之治也，诸侯间於天子之事，则相朝也，<span class="q">王事间缺，则脩私好。○治，直吏反，下注“治世”同。间音闲，注同。</span>於是乎有享、宴之礼。享以训共俭，<span class="q">享有体荐，设几而不倚，爵盈而不饮，肴乾而不食，所以训共俭。○享，许丈反，旧又许亮反；本亦作“飨”。宴，於见反；徐，於显反。倚，於绮反。</span>

[疏]注“享有”至“共俭”。



　　○



宴以示慈惠。<span class="q">宴则折俎，相与共食。○折，之设反。</span>

[疏]注“宴则”至“共食”。



　　○



共俭以行礼，而慈惠以布政。政以礼成，民是以息。百官承事，朝而不夕，<span class="q">不夕，言无事。○朝，直遥反；朝，日朝；徐音朝旦之朝。</span>

[疏]“朝而不夕”。



　　○



此公侯之所以扞城其民也。<span class="q">扞，蔽也。言享宴结好邻国，所以蔽扞其民。○扞，户旦反。</span>

[疏]注“扞蔽”至“其民”。



　　○



故《诗》曰：‘赳赳武夫，公侯干城。’<span class="q">《诗·周南》之风。赳赳，武貌。干，扞也。言公侯之以武夫，止于扞难而已。○赳，居黝反，一音居丑反。难，乃旦反。干，户旦反；本亦作“扞”，又如字，下同。</span>

[疏]注“诗周”至“而已”。



　　○



及其乱也，诸侯贪冒，侵欲不忌，争寻常以尽其民，<span class="q">八尺曰寻，倍寻曰常。言争尺丈之地，以相攻伐。○冒，莫报反，又亡北反。</span>

[疏]注“八尺”至“攻伐”。



　　○



略其武夫，以为己腹心、股肱、爪牙。<span class="q">略，取也。言世乱则公侯制御武夫以从己志，使侵害邻国，为搏噬之用无已。○搏音博。噬，市制反。</span>

[疏]注“略取”至“无巳”。



　　○



故《诗》曰：‘赳赳武夫，公侯腹心。’<span class="q">举《诗》之正，以駮乱义。《诗》言治世，则武夫能合德公侯，外为扞城，内制其腹心。○駮，邦角反。</span>

[疏]注“举诗”至“腹心”。



　　○



天下有道，则公侯能为民干城，而制其腹心。乱则反之。<span class="q">略其武夫，以为已腹心爪牙。○能为，于伪反，又如字。</span>

[疏]“天下”至“反之”。



　　○



今吾子之言，乱之道也，不可以为法。然吾子，主也，至敢不从？”遂入，卒事。归以语范文子文子。曰：“无礼，必食言，吾死无日矣夫！”<span class="q">言晋、楚不能久和，必复相伐。为十六年鄢陵战张本。○语，鱼据反。夫音扶，本亦无此字。复，扶又反。鄢，谒晚反；《汉书音义》，一建反。</span>

[疏]“无礼”至“矣夫”。



　　○



冬，楚公子罢如晋聘，且莅盟。<span class="q">报郤至。</span>十二月，晋侯及楚公子罢盟于赤棘。<span class="q">晋地。</span>

【经】十有三年，春，晋侯使郤锜来乞师。<span class="q">（将伐秦也。侯伯当召兵，而乞师，谦辞。○锜，鱼绮反。）</span>

[疏]注“将伐”至“诸辞”。



　　○



三月，公如京师。<span class="q">伐秦道过京师，因朝王。○过，古禾反，又古卧反。</span>

[疏]注“伐秦”至“朝王”。



　　○



夏，五月，公自京师，遂会晋侯、齐侯、宋公、卫侯、郑伯，曹伯、邾人、滕人伐秦。

曹伯卢卒于师。<span class="q">五同盟。○卢，本亦作庐，力吴反。</span>

[疏]注“五同盟”。



　　○



秋，七月，公至自伐秦。<span class="q">无传。</span>

冬，葬曹宣公。

【传】十三年，春，晋侯使郤锜来乞师，将事不敬。<span class="q">（将事，致君命。）</span>孟献子曰：“郤氏其亡乎？礼，身之幹也；敬，身之基也。郤子无基。

[疏]“礼身”至“无基”。



　　○



且先君之嗣卿也，受命以求师，将社稷是卫，而惰，弃君命也，不亡何为？”<span class="q">郤锜，郤克子，故曰嗣卿。为十七年晋杀郤锜传。○惰，徒卧反。</span>

三月，公如京师。宣伯欲赐，<span class="q">欲王赐己。</span>请先使。王以行人之礼礼焉。<span class="q">不加厚。○使，所吏反。</span>孟献子从。王以为介，而重贿之。<span class="q">介，辅相威仪者。献子相公以礼，故王重贿之。○从，才用反。介音界。相，息亮反，下同。</span>

[疏]“宣伯”至“贿之”。



　　○



公及诸侯朝王，遂从刘康公、成肃公会晋侯伐秦。<span class="q">刘康公，王季子。刘、成二公不书，兵不加秦。</span>成子受脤于社，不敬。<span class="q">脤，宜社之肉也，盛以脤器，故曰脤。宜，出兵祭社之名。○脤，市轸反。盛音成。</span>

[疏]注“脤宜”至“之名”。



　　○



刘子曰：“吾闻之：民受天地之中以生，所谓命也。是以有动作礼义威仪之则，以定命也。能者养之以福，<span class="q">养威仪以致福。</span>不能者败以取祸。是故君子勤礼，小人尽力。勤礼莫如致敬，尽力莫如敦笃。敬在养神，笃在守业。国之大事，在祀与戎。祀有执膰，<span class="q">膰，祭肉。○尽，津忍反，下同。膰音烦。</span>

[疏]注“膰，祭肉”。



　　○



戎有受脤，神之大节也。<span class="q">交神之大节。</span>今成子惰，弃其命矣，<span class="q">惰则失中和之气。</span>其不反乎！”<span class="q">为成肃公卒于瑕张本。</span>

[疏]“民受”至“反乎”。



　　○



夏，四月，戊午，晋侯使吕相绝秦。<span class="q">吕相，魏锜子。盖口宣巳命。○相，息亮反，注同。</span>曰：“昔逮我献公及穆公<span class="q">晋献公、秦穆公。○逮音代，一音大计反。</span>相好，戮力同心，申之以盟誓，重之以昏姻。<span class="q">穆公夫人，献公之女。○好，呼报反。六同戮，力相承，音六；嵇康，力幽反；吕静《字韵》：与飂同；《字林》：音辽。</span>

[疏]“戮力同心”。



　　○



天祸晋国，文公如齐，惠公如秦。<span class="q">辟骊姬也。不言狄、梁，举所恃大国。○辟音避。骊，力知反。</span>无禄，献公即世。穆公不忘旧德，俾我惠公用能奉祀于晋。<span class="q">僖十年，秦纳惠公。○俾，本或作“卑”，必尔反，下及注同。</span>又不能成大勋，而为韩之师。<span class="q">僖十五年，秦伐晋，获惠公。</span>

[疏]“又不”至“之师”。



　　○



亦悔于厥心，用集我文公，<span class="q">集，成也。</span>是穆之成也。<span class="q">成功於晋。</span>文公躬擐甲胄，跋履山川，<span class="q">草行为跋。○擐音患。胄，直又反。跋，蒲末反。</span>逾越险阻，征东之诸侯，虞、夏、商、周之胤而朝诸秦，则亦既报旧德矣。郑人怒君之疆埸，我文公帅诸侯及秦围郑。<span class="q">晋自以郑贰於楚，故围之，郑非侵秦也，晋以此诬秦。事在僖三十年。○疆，居良反。埸音亦。</span>秦大夫不询于我寡君，擅及郑盟。<span class="q">询，谋也。盟者秦伯，谦言大夫。○询，思巡反。擅，市战反。</span>诸侯疾之，将致命于秦。<span class="q">致死命而讨秦。时无诸侯，盖诸侯遥致此意。</span>

[疏]注“致死”至“此意”。



　　○



文公恐惧，绥静诸侯，秦师克还无害，则是我有大造于西也。<span class="q">造，成也。言晋有成功於秦。○恐，曲勇反</span>无禄，文公即世，穆为不吊，<span class="q">不见吊伤。</span>

[疏]注“不见吊伤”。



　　○



蔑死我君，寡我襄公，<span class="q">寡，弱也。○“死我君”，本或以“我”字在“死”上。</span>

[疏]“蔑死”至“襄公”。



　　○



迭我殽地，奸绝我好，伐我保城，殄灭我费滑，<span class="q">伐保城，诬之。费滑，滑国都於费，今缑氏县。○迭，直结反，徐音逸。殽，户交反。奸音干。费，扶味反。滑，于八反。缑，古侯反。</span>

[疏]“奸绝我好”。



　　○



　　○



　　○



散离我兄弟，挠乱我同盟，<span class="q">滑，晋同姓。○挠，乃卯反；徐，许高反。</span>倾覆我国家。我襄公未忘君之旧勋，<span class="q">纳文公之勋。○覆，孚服反，下同。</span>而惧社稷之陨，是以有殽之师。<span class="q">在僖三十三年。○陨，于敏反，下同。</span>犹原赦罪于穆公。<span class="q">晋欲求解於秦。</span>穆公弗听，而即楚谋我。天诱其衷，成王陨命，<span class="q">秦使斗克归楚求成。事见文十四年。文元年，楚弑成王。○见，贤遍反。</span>

[疏]注“秦使”至“成王”。



　　○



穆公是以不克逞志于我。<span class="q">逞，快也。○逞，敕景反。</span>穆、襄即世，康、灵即位。<span class="q">文六年，晋、襄秦穆皆卒。</span>康公，我之自出，<span class="q">晋外甥。</span>又欲阙翦我公室，倾覆我社稷，“阙剪我公室”。



　　○

蝥贼，食禾稼蟲名。谓秦纳公子雍。○阙，其月反；徐，如字。蝥贼，莫侯反；《尔雅》：蟲食苗为蝥，食节为贼。

[疏]注“蝥贼”至“蟲名”。



　　○



我是以有令狐之役。<span class="q">在文十年。</span>康犹不悛，八我河曲，<span class="q">悛，改也。○悛，七全反。</span>伐我涑川，俘我王官，<span class="q">涑水出河东闻喜县，西南至蒲坂县入河。○涑，徐息录反，又音速；《字林》同。俘，芳夫反。</span>翦我羁马，我是以有河曲之战。<span class="q">在文十二年。</span>东道之不通，则是康公绝我好也。<span class="q">言康公自绝，故不复东通晋。○复，扶又反。</span>及君之嗣也，<span class="q">君，秦桓公。</span>我君景公引领西望曰：‘庶抚我乎！’<span class="q">望秦抚恤晋。</span>君亦不惠称盟，<span class="q">不肯称晋望而共盟。○称，尺证反，注同。</span>利吾有狄难，<span class="q">谓晋灭潞氏时。○难，乃旦反。</span>入我河县，焚我箕、郜，芟夷我农功，<span class="q">夷，伤也。○箕音基，一音其。郜，古报反。芟，所衔反。夷，本亦作痍，音夷。</span>虔刘我边陲，<span class="q">虔，刘，皆杀也。</span>

[疏]注“虔刘皆杀也”。



　　○



我是以有辅氏之聚。<span class="q">聚，众也。在宣十五年。○聚，才喻反，注同。</span>

[疏]注“聚，众也”。



　　○



君亦悔祸之延，<span class="q">延，长也。</span>而欲徼福于先君献、穆，<span class="q">晋献、秦穆。○徼，古尧反。</span>使伯车来命我景公<span class="q">伯车，秦桓公子。</span>曰：‘吾与女同好弃恶，复脩旧德，以追念前勋。’言誓未就，景公即世，我寡君是以有令狐之会。<span class="q">令狐会在十一年。申厉公之命，宜言寡人，称君误也。○女音汝，下文皆同。好，呼报反，一音如字。复音服，又扶又反。寡君，读者亦作“寡人”。</span>

[疏]注“令狐”至“误也”。



　　○



君又不祥，<span class="q">祥，善也。</span>背弃盟誓。白狄及君同州，<span class="q">及，与也。</span>

[疏]“白狄及君同州”。



　　○



君之仇雠，而我之昏姻也。<span class="q">季隗，廧咎如赤狄之女也，白狄伐而获之，纳诸文公。○隗，五罪反。廧，在良反。咎音羔。</span>

[疏]“季隗”至“文公”。



　　○



君来赐命曰：‘吾与女伐狄。’寡君不敢顾昏姻，畏君之威，而受命于吏。君有二心於狄，曰：‘晋将伐女。’狄应且憎，是用告我。<span class="q">言狄虽应答秦，而心实憎秦无信。○应，应对之应，注同。</span>楚人恶君之二三其德也，亦来告我曰：‘秦背令狐之盟，而来求盟于我，昭告昊天上帝、秦三公、楚三王，<span class="q">三公，穆、康、共。三王，成、穆，庄。○恶，乌路反，下同。昊，户老反。共音恭。</span>

[疏]“昭告昊天上帝”。



　　○



曰：“余虽与晋出入，<span class="q">出入，犹往来。</span>余唯利是视。”不穀恶其无成德，是用宣之，以惩不壹。’诸侯备闻此言，斯是用痛心疾首，暱就寡人。<span class="q">疾，亦痛也。暱，亲也。○惩，直升反。昵，女乙反。</span>

[疏]“以惩不壹”。



　　○



寡人帅以听命，唯好是求。君若惠顾诸侯，矜哀寡人，而赐之盟，则寡人之原也，其承宁诸侯以退，<span class="q">承君之意，以宁静诸侯。</span>岂敢徼乱？<span class="q">徼，要也。○要，一遥反。</span>君若不施大惠，寡人不佞，其不能诸侯退矣。敢尽布之执事，俾执事实图利之。”<span class="q">俾，使也。</span>

[疏]“寡人不佞”。



　　○



秦桓公既与晋厉公为令狐之盟，而又召狄与楚，欲道以伐晋，诸侯是以睦於晋。<span class="q">晋辞多诬秦，故传据此三事以正秦罪。○道音导。</span>晋栾书将中军，荀庚佐之；<span class="q">庚代荀首。○将，子匠反；凡将某军者放此，以意求之。</span>士燮将上军，<span class="q">伐荀庚。</span>郤锜佐之；<span class="q">伐士燮。</span>韩厥将下军，<span class="q">代郤锜。</span>荀罃佐之；<span class="q">代赵同。</span>赵旃将新军，<span class="q">代韩厥。旃，之然反。</span>郤至佐之。<span class="q">代赵括。</span>郤毅御戎，栾针为右。<span class="q">郤毅，卻至弟。栾针，栾书子。○针，其廉反。</span>孟献子曰：“晋帅乘和，师必有大功。”<span class="q">帅，军帅。乘，车士。○帅，所类反。乘，绳证反，注同。</span>

五月，丁亥，晋师以诸侯之师及秦师战于麻隧。秦师败绩，获秦成差及不更女父。<span class="q">不更，秦爵。战败绩不书，以为晋直秦曲，则韩役书战；时公在师，复不须告；克获有功，亦无所讳。盖经文阙漏，传文独存。○隧音遂。差，初佳反；徐，初宜反。更音庚。女音汝。复，扶又反。</span>

[疏]注“不更”至“独存”。



　　○



曹宣公卒于师。师遂济泾，及侯丽而还。<span class="q">泾水出安定，东南径扶风、京兆高陆县入渭也。○径音经。丽，力驰反。</span>

[疏]注“泾水”至“渭也”。



　　○



迓晋侯于新楚。<span class="q">迓，迎也。既战，晋侯止新楚。故师还过迎之。麻隧、侯丽、新楚，皆秦地。○迓本又作讶，五嫁反。</span>

[疏]注“迓迎”至“秦地”。



　　○



成肃公卒于瑕。<span class="q">终刘子之言。瑕，晋地。</span>

六月，丁卯，夜，郑公子班自訾求入于大宫，不能，杀子印、子羽，<span class="q">訾，郑地。大宫，郑祖庙。十年班出奔许，今欲还为乱。子印、子羽，皆穆公子。○班，本亦作般，同。訾，子斯反。大音泰，下同。印，一刃反。</span>反军于市。己巳，子驷帅国人盟于大宫，<span class="q">子驷，穆公子。</span>遂从而尽焚之，<span class="q">焚，烧也。</span>杀子如、子駹、孙叔、孙知。<span class="q">子如，公子班。子駹，班弟。孙叔，子如子。孙知，子駹子。○駹，武邦反。</span>

[疏]注“子如”至“駹子”。



　　○



曹人使公子负刍守，使公子欣时逆曹伯之丧。<span class="q">二子，皆曹宣公庶子。○刍，初俱反。守，子又反。欣时，如字；徐云，或作款，亦音欣；案《公羊传》作喜时，宜音忻。</span>秋，负刍杀其大子而自立也。<span class="q">宣公大子。</span>诸侯乃请讨之。晋人以其役之劳，请俟他年。冬，葬曹宣公。既葬，子臧将亡，<span class="q">子臧，公子欣时。</span>国人皆将从之。<span class="q">不义负刍故。</span>成公乃惧，<span class="q">成公，负刍。</span>告罪，且请焉。<span class="q">请留子臧。</span>乃反，而致其邑。<span class="q">迁邑於成公。为十五年执曹伯传。</span>

【经】十有四年，春，王正月，莒子朱卒。<span class="q">（无传。九年盟于蒲。）</span>

夏，卫孙林父自晋归于卫。<span class="q">晋纳之，故曰归。</span>

秋，叔孙侨如如齐逆女。<span class="q">成公逆夫人，最为得礼，而经无纳币者，文阙绝也。</span>

[疏]注“成公”至“绝也”。



　　○



郑公子喜帅师伐许。

九月，侨如以夫人妇姜氏至自齐。

冬，十月，庚寅，卫侯臧卒。<span class="q">五同盟。</span>

[疏]注“五同盟”。



　　○



秦伯卒。<span class="q">无传。二年大夫盟於蜀，而不赴以名，例在隐七年。</span>

【传】十四年，春，卫侯如晋，晋侯强见孙休父焉。<span class="q">（林父以七年奔晋。强见，欲归之。○强，其丈反，注同。见，贤遍反，注“强见”、下“而见之”同。）</span>定公不可。夏，卫侯既归，晋侯使郤犨送孙林父而见之。卫侯欲辞，定姜曰：“不可！<span class="q">（定姜，定公夫人。）</span>是先君宗卿之嗣也，<span class="q">（同姓之卿。）</span>

[疏]注“同姓之卿”。



　　○



大国又以为请。不许，将亡。虽恶之，不犹愈於亡乎？君其忍之！<span class="q">违大国，必见伐，故亡。○为，如字，或于伪反。恶，乌路反。</span>安民而宥宗卿，不亦可乎？卫侯见而复之。<span class="q">复林父位。○宥音又。</span>卫侯飨苦成叔，<span class="q">成叔，郤犨。</span>甯惠子相。<span class="q">相，佐礼。惠子，甯殖。○相，息亮反，注同。</span>苦成叔傲。甯子曰：“苦成家其亡乎？古之为享食也，以观威仪、省况福也，故《诗》曰：‘兕觥其，旨酒思柔。<span class="q">《诗·小雅》。言君子好礼，饮酒皆思柔德，虽设兕觵，然不用。以兕角为觵，所以罚不敬。，陈设之貌。○傲，五报反；本又作敖，音同，下同。食音嗣。兕，徐辞姊反。觵，古横反。，徐音虬，又巨彪反，一音巨秋反。好，呼报反。</span>

[疏]注“诗小”至“之貌”。



　　○



彼交匪傲，万福来求。’<span class="q">彼之交於事而不惰傲，乃万福之所求。</span>

[疏]“诗曰”至“来求”。



　　○



今夫子傲，取况之道也。”<span class="q">为十七年郤氏亡。</span>

秋，宣伯如齐逆女。称族，尊君命也。

[疏]“称族，尊君命”。



　　○



八月，郑子罕伐许，败焉。<span class="q">为许所败。○败，必迈反，下同。</span>戊戌，郑伯复伐许。庚子，八其郛。<span class="q">郛，郭也。○复，扶又反。</span>许人平以叔申之封。<span class="q">四年，郑公孙申疆许田，许人败之，不得定其封疆。今许以是所封田，求和於郑。○疆，居良反，下同。</span>

“九月，侨如以夫人妇姜氏至自齐”。舍族，尊夫人也。<span class="q">舍族，谓不称叔孙。○舍音舍，注同。</span>故君子曰：“《春秋》之称，微而显，<span class="q">辞微而义显。○称，尺证反。</span>志而晦，<span class="q">志，记也。晦亦微也。谓约言以记事，事叙而文微。○晦，呼内反。</span>婉而成章，<span class="q">婉，曲也。谓曲屈其辞，有所辟讳，以示大顺，而成篇章。○婉，怨晚反。</span>尽而不汙，<span class="q">谓直言其事，尽其事实，无所汙曲。○汙，忧于反，注同。</span>惩恶而劝善，<span class="q">善名必书，恶名不灭，所以为惩劝。○惩，直升反。</span>非圣人，谁能脩之？”<span class="q">脩史策成此五者。</span>

卫侯有疾，使孔成子、甯惠子立敬姒之子衎以为大子。<span class="q">成子，孔达之孙。敬姒，定公妾。衎，献公。○衎，徐，苦旦反。</span>冬，十月，卫定公卒。夫人姜氏既哭而息，见大子之不哀也，不内酌饮，叹曰：“是夫也，将不唯卫国之败，其必始於未亡人。<span class="q">定姜言献公行无礼，必从己始。下言暴妾使余，是也。○内，如字，徐音纳。酌，市略反，又章略反。</span>乌呼！天祸卫国也夫！吾不获鱄也使主社稷。”<span class="q">鱄，衎之母弟。○夫音扶。鱄，徐市恋反，一音专。</span>大夫闻之，无不耸惧。孙文子自是不敢舍其重器於卫，<span class="q">宝器。○耸，息勇反。舍音赦，或音舍。</span>尽寘诸戚，<span class="q">寘，置也。戚，孙氏邑。○寘，之豉反。</span>而甚善晋大夫。<span class="q">备乱起，欲以为援。为襄十四年卫侯出奔传。</span>

【经】十有五年，春，王二月，葬卫定公。<span class="q">（无传。）</span>

三月，乙巳，仲婴齐卒。<span class="q">无传。襄仲子，公孙归父弟。宣十八年，逐东门氏，既而又使婴齐绍其后，曰仲氏。</span>

[疏]注“襄仲”至“仲氏”。



　　○



癸丑，公会晋侯、卫侯、郑伯、曹伯、宋世子成、齐国佐、邾人同盟于戚。<span class="q">○成音城。</span>晋侯执曹伯归于京师。<span class="q">不称人以执者，曹伯罪不及民。归之京师，礼也。</span>

[疏]注“不称”至“礼也”。



　　○



公至自会。<span class="q">无传。</span>

夏，六月，宋公固卒。<span class="q">四同盟。</span>

[疏]注“四同盟”。



　　○



楚子伐郑。

秋，八月，庚辰，葬宋共公。<span class="q">三月而葬，速。○共音恭。</span>

宋华元出奔晋。宋华元自晋归于宋。<span class="q">华元欲挟晋以自重，故以外纳告。○挟音协。</span>

[疏]注“华元”至“纳告”。



　　○



宋杀其大夫山。<span class="q">不书氏，明背其族。</span>宋鱼石出奔楚。<span class="q">公子目夷之曾孙。</span>

冬，十有一月，叔孙侨如会晋士燮、齐高无咎、宋华元、卫孙林父、郑公子、邾人会吴于锺离。<span class="q">吴夷未尝与中国会，今始来通，晋帅诸侯大夫而会之，故殊会，明本非同好。锺离，楚邑，淮南县。○燮，息协反。咎，其九反。音秋。好，呼报反。</span>

许迁于叶。<span class="q">许畏郑，南依楚，故以自迁为文。叶，今南阳叶县也。○叶，舒涉反。</span>

【传】十五年，春，会于戚，讨曹成公也。<span class="q">（讨其杀大子而自立，事在十三年。）</span>执而归诸京师。书曰“晋侯执曹伯”，不及其民也。<span class="q">（恶不及民。）</span>凡君不道於其民，诸侯讨而执之，则曰“某人执某侯”，<span class="q">（称人，示众所欲执。）</span>不然则否。<span class="q">（谓身犯不义者。）</span>

[疏]“凡君”至“则否”。



　　○



诸侯将见子臧於王而立之子。臧辞曰：“前《志》有之曰：‘圣达节，<span class="q">圣人应天命，不拘常礼。○见，贤遍反。应，应对之应。拘，九于反。</span>次守节，<span class="q">谓贤者。</span>下失节。’<span class="q">愚者妄动。</span>为君非吾节也。虽不能圣，敢失守乎？”遂逃，奔宋。

[疏]“圣达”至“守乎”。



　　○



夏，六月，宋共公卒。<span class="q">为下宋乱起。</span>

楚将北师，<span class="q">侵郑、卫。</span>子囊曰：“新与晋盟而背之，无乃不可乎？”子反曰：“敌利则进，何盟之有？”<span class="q">晋、楚盟在十二年。子囊，庄王子公子贞。○囊，乃郎反。</span>申叔时老矣，在申，<span class="q">老归本邑。</span>闻之，曰：“子反必不免！信以守礼，礼以庇身。信、礼之亡，欲免得乎？”<span class="q">言不得免。○庇，必利反，又音秘。</span>楚子侵郑，及暴隧。遂侵卫，及首止。郑子罕侵楚，取新石。<span class="q">新石，楚邑。○隧音遂。</span>栾武子欲报楚。韩献子曰：“无庸，<span class="q">庸，用也。</span>使重其罪，民将叛之。<span class="q">背盟数战，罪也。○数，所角反。</span>无民，孰战？”<span class="q">为明年晋败楚於鄢陵传。</span>

秋，八月，葬宋共公。於是华元为右师，鱼石为左师，荡泽为司马，<span class="q">荡泽，公孙寿之孙。</span>

[疏]注“荡泽，公孙寿之孙”。正义曰：《世本》云：“公孙寿生大司马虺，虺生司马泽也”。华喜，督之玄孙者，又云：“督生世子家，家生季老，老生司徒郑，郑生司徒喜也。”公孙师，庄公之孙者，又云：“庄公生右师戊，戊生司城师也。”鳞朱，鳞矔孙者，又云：“桓公生公子鳞，鳞生东乡矔，矔生司徒文，文生大司寇子奏，奏生小司寇朱也。”向戌，桓公曾孙者，又云：“桓公生向父盻，盻生司城訾守，守生小司寇鳣及合左师。”左师即向戌也。



华喜为司徒，<span class="q">华父，督之玄孙。</span>公孙师为司城，<span class="q">庄公孙。</span>向为人为大司寇，鳞朱为少司寇，<span class="q">鳞矔孙。○少，诗照反，下同矔，古乱反。</span>向<img src="pic/b114.bmp">为大宰，鱼府为少宰。荡泽弱公室，杀公子肥。<span class="q">轻公室以为弱，故杀其枝党。肥，文公子。○<img src="pic/b114.bmp">音带，本又作带。大音泰。</span>华元曰：“我为右师，君臣之训，师所司也。今公室卑，而不能正，<span class="q">不能讨荡泽。</span>吾罪大矣。不能治官，敢赖宠乎？”乃出奔晋。二华，戴族也。<span class="q">华元、华喜。</span>司城，庄族也。六官者，皆桓族也。<span class="q">鱼石、荡泽、向为人、鳞朱、向带、鱼府皆出桓公。</span>鱼石将止华元。鱼府曰：“右师反，必讨，是无桓氏也。”<span class="q">恐华元还讨荡泽，并及六族。</span>鱼石曰：“右师苟获反，虽许之讨，必不敢。<span class="q">言畏桓族强。</span>且多大功，国人与之，不反，惧桓氏之无祀於宋也。<span class="q">华元大功，克合晋、楚之成，劫子反以免宋围。</span>右师讨，犹有戌在，<span class="q">向戌，桓公曾孙。言其贤，华元必不讨。○戌音恤。</span>桓氏虽亡，必偏。”<span class="q">偏，不尽。</span>鱼石自止华元于河上。请讨，许之，乃反。使华喜、公孙师帅国人攻荡氏，杀子山。<span class="q">喜、师非桓族，故使攻之。</span>书曰“宋杀大夫山”，言背其族也。<span class="q">荡氏，宋公族。还害公室，故去族以示其罪。○去，起吕反。</span>鱼石、向为人、鳞朱、向带、鱼府出舍於睢上，<span class="q">睢，水名。五大夫畏同族罪及，将出奔。○睢音虽；徐，许惟反，又音绥。</span>华元使止之，不可。冬，十月，华元自止之，不可，乃反。<span class="q">五子不止，华元还。</span>鱼府曰：“今不从，不得入矣。<span class="q">不得复入宋。○复，扶又反。</span>右师视速而言疾，有异志焉。若不我纳，今将驰矣！”登丘而望之则驰，骋而从之，<span class="q">五子亦驰逐之。○登丘而望之则驰，绝句。骋，敕景反。</span>则决睢澨，<span class="q">澨，水涯。决，壤也。○澨，市利反。涯，本又作崖，鱼佳反，一音宜。坏音怪。</span>闭门登陴矣。左师、二司寇、二宰遂出奔楚。<span class="q">四大夫不书，独鱼石告。○陴，毗支反。</span>

[疏]注“四大”至“石告”。



　　○



华元使向戌为左师，老佐为司马，乐裔为司寇，以靖国人。<span class="q">老佐，戴公五世孙。○裔，以制反。</span>

晋三卻害伯宗，谮而杀之，及栾弗忌。<span class="q">栾弗忌，晋贤大夫。</span>伯州犁奔楚。<span class="q">伯宗子。○犁，力兮反。</span>韩献子曰：“卻氏其不免乎！善人，天地之纪也，而骤绝之，不亡何待？”<span class="q">既杀伯宗，又及弗忌，故曰骤也。为十七年晋杀三卻传。○骤，仕救反。</span>初，伯宗每朝，其妻必戒之曰：“‘盗憎主人，民恶其上。’子好直言，必及於难。”<span class="q">传见虽妇人之言不可废。○恶，为路反。好，呼报反。难，乃旦反。见，贤遍反。</span>

十一月，会吴于锺离，始通吴也。<span class="q">始与中国接。</span>

许灵公畏逼于郑，请迁于楚。辛丑，楚公子申迁许于叶。