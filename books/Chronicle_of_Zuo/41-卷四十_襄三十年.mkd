---
title: 卷四十 襄三十年
category: 春秋左传正义
author: 晋·杜预(注), 唐·孔颖达(疏)
date: 2014-05-27 09:11:02 +0800
permalink: /books/Chronicle_of_Zuo/41.html
layout: book_page
---

【经】三十年，春，王正月，楚子使薳罢来聘。<span class="q">（○罢音皮。）</span>

夏，四月，蔡世子般弑其君固。<span class="q">○般音班。</span>

五月，甲午，宋灾。<span class="q">天火曰灾。</span>

宋伯姬卒。

天王杀其弟佞夫。<span class="q">称弟，以恶王残骨肉。○佞，乃定反。恶，乌路反，下“恶宋”同，一音如字。</span>

[疏]注“称弟”至“骨肉”。



　　○



王子瑕奔晋。<span class="q">不言出奔，周无外。</span>

秋，七月，叔弓如宋，葬宋共姬。<span class="q">共姬，从夫谥也。叔弓，叔老之子。卿共葬事，礼过厚。三月而葬，速。○共音恭，注皆同，传亦仿此。</span>

[疏]注“共姬”至“过厚”。



　　○



郑良霄出奔许，<span class="q">耆酒荒淫，书名，罪之。○耆，市志反。</span>

[疏]注“耆酒”至“罪之”。



　　○



自许入于郑。<span class="q">不言复入，独还无兵。○复，扶又反。</span>

[疏]注“不言”至“无兵”。正义曰：成十八年传例曰“以恶曰复入”，谓还而以兵害国为恶事而入。若鱼石以楚师伐宋，取其彭城，栾盈帅曲沃之甲以入于绛，如是乃为恶入也。良霄独还，无兵入国。始为恶，非是以恶入，故不得书复入。直言“入”者，自外而入内耳，非彼例也。成十五年，宋华元出奔晋，宋华元自晋归于宋，奔之与归，再书名氏。此良霄不重书名氏者，彼宋再告此郑一告，故连书之。



郑人杀良霄。

冬，十月，葬蔡景公。<span class="q">无传。</span>

晋人、齐人、宋人、莒人、郑人、曹人、莒人、邾人、滕人、薛人、杞人、小邾人会于澶渊，宋灾故。<span class="q">会未有言其事者，此言“宋灾故”，以恶宋人不克已自责，而出会求财。○澶，市然反，《字林》云“丈仙反”。澶水在宋。</span>

[疏]注“会未”至“求财”。



　　○



【传】三十年，春，王正月，楚子使薳罢来聘，通嗣君也。<span class="q">（郏敖即位。）</span>穆叔问：“王子之为政何如？”<span class="q">（王子围为令尹。○“问王子之为政”，一本作“问王子围之为政”，服虔、王肃本同。）</span>

[疏]“传王子之为政”。



　　○



对曰：“吾侪小人，食而听事，犹惧不给命而不免於戾，焉与知政？”固问焉，不告。穆叔告大夫曰：“楚令尹将有大事，子荡将与焉，<span class="q">子荡，薳罢。○侪，仕皆反。焉与，上於虔反；下音预，下“将与”、“与於食”同。</span>助之匿其情矣。”<span class="q">子围素贵，郏敖微弱，诸侯皆知其将为乱，故穆叔问之。○匿，女力反。</span>

子产相郑伯以如晋，叔向问郑国之政焉。对曰：“吾得见与否，在此岁也。驷、良方争，未知所成。<span class="q">驷氏，子晳也。良氏，伯有也。○相，息亮反。争，争斗之争，下注“驷、良争”同。</span>若有所成，吾得见，乃可知也。”叔向曰：“不既和矣乎？”对曰：“伯有侈而愎，<span class="q">愎，很也。○愎，彼力反。很，胡恳反。</span>子晳好在人上，莫能相下也。虽其和也，犹相积恶也，恶至无日矣。”<span class="q">为此年秋良霄出奔传。○好，呼报反。下，遐稼反。</span>

二月，癸未，晋悼夫人食舆人之城杞者。<span class="q">舆，众也。城杞在往年。○食音似。舆音馀。</span>绛县人或年长矣，无子，而往与於食。有与疑年，使之年。<span class="q">使言其年。○长，丁丈反。</span>

[疏]“有与”至“之年”。



　　○



曰：“臣小人也，不知纪年。臣生之岁，正月甲子朔，四百有四十五甲子矣。其季於今，三之一也。”<span class="q">所称正月，谓夏正月也。三分六甲之一，得甲子甲戌，尽癸未。○夏，户雅反。</span>吏走问诸朝。<span class="q">皆不知，故问之。○吏走，一本作“使走”，如字，速疾之意也。一曰走使之人也。服虔、王肃本作“吏”，云吏不知历者。</span>

[疏]“吏走问诸朝”。



　　○



师旷曰：“鲁叔仲惠伯会郤成子于承匡之岁也。<span class="q">在文十一年。</span>

[疏]“师旷”至“岁也”。



　　○



是岁也，狄伐鲁。叔孙庄叔於是乎败狄于咸，获长狄侨如及虺也、豹也，而皆以名其子。七十三年矣。”<span class="q">叔孙侨如、叔孙豹，皆取长狄名。○咸音咸。侨，其骄反。虺，虚鬼反。</span>

[疏]“是岁”至“年矣”。



　　○



史赵曰：“亥有二首六身，<span class="q">史赵，晋大史。亥字二画在上，并三六为身，如算之六。○画音获，下同。</span>下二如身，是其日数也。”<span class="q">下亥上二画，竖置身旁。</span>

[疏]“史赵”至“数也”。



　　○



士文伯曰：“然则二万二千六百有六旬也。”<span class="q">文伯，士弱之子。</span>

[疏]“士文”至“旬也”。



　　○



赵孟问其县大夫，则其属也。<span class="q">属赵武。</span>

[疏]“赵孟”至“属也”。



　　○



召之，而谢过焉，曰：“武不才，任君之大事。以晋国之多虞，不能由吾子，<span class="q">由，用也。</span>使吾子辱在泥涂久矣，武之罪也。敢谢不才。”遂仕之，使助为政。辞以老。与之田，使为君复陶，<span class="q">复陶，主衣服之官。○复，音服。</span>

[疏]注“复陶”至“之官”。



　　○



以为绛县师，<span class="q">县师，掌地域，辨其夫家人民。</span>

[疏]“以为绛县师”。



　　○



而废其舆尉。<span class="q">以役孤老故。</span>

[疏]“而废其舆尉”。



　　○



　　○



　　○



於是鲁使者在晋，归以语诸大夫。季武子曰：“晋未可媮也。<span class="q">媮，薄也。○使，所吏反。语，鱼据反。媮，它侯反。</span>有赵孟以为大夫，有伯瑕以为佐，<span class="q">伯瑕，士文伯。</span>有史赵、师旷而咨度焉，有叔向、女齐以师保其君。其朝多君子，其庸可媮乎？勉事之而后可。”<span class="q">传言晋所以强，不失诸侯，且明历也。○度，待洛反。</span>

夏，四月，已亥，郑伯及其大夫盟。<span class="q">驷、良争故。</span>君子是以知郑难之不已也。<span class="q">郑伯微弱，不能制其臣下。君臣诅盟，故曰“乱未已”。○难，乃旦反。诅，侧虑反。</span>

蔡景侯为大子般娶于楚，通焉。大子弑景侯。<span class="q">终子产言有子祸也。○为，于伪反。娶，七住反。</span>

初，王儋季卒，<span class="q">儋季，周灵王弟。○儋，丁甘反。</span>其子括将见王，而叹。<span class="q">括除服，见灵王，入朝而叹。○括，古活反。见，贤遍反，注同。</span>单公子愆期为灵王御士，过诸廷，<span class="q">愆期行过王廷。○单音善。愆，起虔反，下同。廷音庭，注同。</span>闻其叹，而言曰：“乌乎，必有此夫！”<span class="q">欲有此朝廷之权。○乌乎，本又作“呜呼”，音同。夫音扶。</span>入以告王，且曰：“必杀之。不慼而原大，视躁而足高，心在他矣。不杀，必害。”王曰：“童子何知？”及灵王崩，儋括欲立王子佞夫。<span class="q">佞夫，灵王子，景王弟。○躁，早报反。</span>佞夫弗知。戊子，儋括围蒍，逐成愆。<span class="q">成愆，蒍邑大夫。○蒍，于委反。</span>成愆奔平畤。<span class="q">平畤，周邑。○畤，音止，又音市本，或作畴。</span>五月，癸巳，尹言多、刘毅、单蔑、甘过、巩成杀佞夫。<span class="q">五子，周大夫。○过音戈。巩，力男反。</span>括瑕廖奔晋。<span class="q">括，廖不书，贱也。○廖，力彫反，一音敕留反。</span>书曰“天王杀其弟佞夫”，罪在王也。<span class="q">佞夫不知故。经书在宋灾下，从赴。</span>

或呌于宋大庙，<span class="q">呌，呼也。○呌，古吊反。大庙，音泰，一本无“大”字。呼，火故反。</span>曰：“譆々！出出！<span class="q">譆々，热也。出出，戒伯姬。○譆，许其反。出，如字，郑注《周礼》引此作“诎诎”，刘昌宗亦音出。</span>鸟鸣于亳社，<span class="q">殷社。○亳，步各反。</span>

[疏]“鸟鸣于亳社”。



　　○



如曰：“譆々”。<span class="q">皆火妖也。</span>甲午，宋大灾。宋伯姬卒，待姆也。<span class="q">姆，女师。○姆，徐音茂，《字林》音亡又反，一音毋。</span>

[疏]“宋大灾”。



　　○



　　○



　　○



君子谓宋共姬“女而不妇。女待人，<span class="q">待人而行。</span>妇义事也。”<span class="q">义，从宜也。伯姬时年六十左右。</span>

[疏]注“义从”至“左右”。



　　○



六月，郑子产如陈莅盟。归，复命。告大夫曰：“陈，亡国也，不可与也。<span class="q">不可与结好。○好，呼报反。</span>聚禾粟，缮城郭，恃此二者，而不抚其民。其君弱植，公子侈，大子卑，大夫敖，政多门，<span class="q">政不由一人。○缮，上战反。植，徐直吏反，一音时力反。敖，五报反，本亦作“傲”，服本作“放”，云“淫放也”。</span>

[疏]“其君弱植”。



　　○

○



　　○



以介於大国，<span class="q">介，间也。○介音界。</span>能无亡乎？不过十年矣。”<span class="q">为昭八年楚灭陈传。</span>

秋，七月，叔弓如宋，葬共姬也。<span class="q">伤伯姬之遇灾，故使卿共葬。○共音泰。</span>

郑伯有耆酒，为窟室，<span class="q">窟室，地室。○耆，市志反。窟，口忽反。</span>而夜饮酒，击锺焉，朝至，未已。朝者曰：“公焉在？”<span class="q">家臣，故谓伯有为公。○焉，於虔反。</span>其人曰：“吾公在壑谷。”<span class="q">壑谷，窟室。○壑，呼洛反。</span>皆自朝布路而罢。<span class="q">布路，分散。○罢，皮买反，徐扶彼反。</span>既而朝，<span class="q">伯有朝郑君。</span>则又将使子晳如楚，归而饮酒。庚子，子晳以驷氏之甲伐而焚之。伯有奔雍梁，<span class="q">雍梁，郑地。○雍，於用反。</span>醒而后知之，遂奔许。大夫聚谋。子皮曰：“《仲虺之志》<span class="q">仲虺，汤左相。○醒，星顶反。相，息亮反。</span>云：‘乱者取之，亡者侮之。’推亡固存，国之利也。罕、驷、丰同生，<span class="q">罕，子皮。驷，子晳。丰，公孙段也。三家本同母兄弟。○侮，亡甫反。</span>伯有汏侈，故不免。”<span class="q">三家同出，而伯有孤特，又汰侈，所以亡。○汏音泰。</span>人谓子产就直助彊。<span class="q">时谓子晳直，三家彊。</span>子产曰：“岂为我徒？<span class="q">徒，党也。言不以驷、良为党。</span>国之祸难，谁知所敝？或主彊直，难乃不生。<span class="q">言能彊能直，则可弭难。今三家未能，伯有方争。○难，乃旦反，下及注同。弭，弥氏反。争，争斗之争。</span>姑成吾所。”<span class="q">欲以无所附著为所。○著，直略反。</span>辛丑，子产敛伯有氏之死者而殡之，不及谋而遂行。<span class="q">不与於国谋。○敛，力艳反，下同。不与，音预，下文“不与”同。</span>印段从之，<span class="q">义子产。</span>子皮止之。众曰：“人不我顺，何止焉？”子皮曰：“夫子礼於死者，况生者乎？”遂自止之。壬寅，子产入。癸卯，子石入。<span class="q">子石，印段。</span>皆受盟于子晳氏。乙巳，郑伯及其大夫盟于大宫。<span class="q">大宫，祖庙。</span>盟国人于师之梁之外。<span class="q">师之梁，郑城门。</span>伯有闻郑人之盟已也，怒。闻子皮之甲不与攻已也，喜，曰：“子皮与我矣。”癸丑，晨，自墓门之渎入，<span class="q">墓门，郑城门。○渎，徐音豆。</span>因马师颉介于襄库，以伐旧北门。<span class="q">马师颉，子羽孙。○颉，咖结反。介音界，下文同。</span>驷带率国人以伐之。<span class="q">驷带，子西之子，子晳之宗主。</span>皆召子产。<span class="q">驷氏、伯有俱召。</span>子产曰：“兄弟而及此，吾从天所与。”<span class="q">兄弟恩等，故无所偏助。</span>伯有死於羊肆，<span class="q">羊肆，市列。</span>子产襚之，枕之股而哭之，敛而殡诸伯有之臣在市侧者。既而葬诸斗城。<span class="q">斗城，郑地名。○襚音遂。枕，之鸩反。股音古。</span>子驷氏欲攻子产，子皮怒之，曰：“礼，国之幹也。杀有礼，祸莫大焉。”乃止。<span class="q">敛葬伯有为有礼。</span>於是游吉如晋还，闻难不入，<span class="q">惧祸并及。○难，乃旦反。</span>复命于介。八月，甲子，奔晋。驷带追之，及酸枣。与子上盟，用两珪质于河。<span class="q">子上，驷带也。沈珪於河，为信也。酸枣，陈留县。○“与子上用两珪质于河”，质，如字，一音致。一本作“与子上”绝句，“用两珪质于河”别为一句也。沈音鸩，又如字。</span>使公孙肸入盟大夫。已巳，复归。<span class="q">游吉归也。○肸，许乙反。</span>书曰“郑人杀良霄”，不称大夫，言自外入也。<span class="q">既出，位绝，非复郑大夫。○复，扶又反。</span>於子蟜之卒也，<span class="q">子蟜，公孙虿，卒在十九年。○蟜，居表反。</span>将葬，公孙挥与裨灶晨会事焉。<span class="q">会葬事。○挥，许韦反。</span>过伯有氏，其门上生莠。子羽曰：“其莠犹在乎？”<span class="q">子羽，公孙挥。以莠喻伯有。伯有侈，知其不能久存。○莠，羊九反，草也。</span>於是岁在降娄，降娄中而旦。<span class="q">降娄，奎娄也。周七月，今五月，降娄中而天明。○降，户江反，下及注同。奎，吉圭反。</span>

[疏]注“降娄”至“天明”。



　　○



裨灶指之，曰：“犹可以终岁，<span class="q">指降娄也。岁星十二年而一终。</span>岁不及此次也已。”<span class="q">不及降娄。</span>及其亡也，岁在娵訾之口。<span class="q">娵訾，营室东壁。二十八年，岁星淫在玄枵，今三十年在娵訾。是岁星停在玄枵二年。○娵，子须反。訾，子斯反。壁音璧。枵，许骄反。</span>

[疏]注“娵訾”至“二年”。



　　○



其明年乃及降娄。仆展从伯有，与之皆死。<span class="q">仆展，郑大夫，伯有党。</span>羽颉出奔晋，为任大夫。<span class="q">羽颉，马师颉。任，晋县，今属广平郡。○任音任。</span>鸡泽之会，<span class="q">在三年。</span>郑乐成奔楚，遂適晋。羽颉因之，与之比而事赵文子，言伐郑之说焉。以宋之盟故，不可。<span class="q">宋盟约弭兵故。○比，毗志反。</span>子皮以公孙鉏为马师。<span class="q">鉏，子罕之子，代羽颉。○鉏，仕居反。</span>

楚公子围杀大司马蒍掩而取其室。<span class="q">蒍掩，二十五年为大司马。</span>申无宇曰：“王子必不免。<span class="q">无宇，芋尹。○芋，干付反。</span>善人，国之主也。王子相楚国，将善是封殖，而虐之，是祸国也。且司马，令尹之偏，<span class="q">偏，佐也。○相，息亮反，下“善相之”同。</span>而王之四体也。<span class="q">俱股肱也。</span>绝民之主，去身之偏，艾王之体，以祸其国，无不祥大焉。何以得免？”<span class="q">为昭十三年楚弑灵王传。○去，起吕反。艾，鱼废反。</span>

为宋灾故，诸侯之大夫会，以谋归宋财。冬，十月，叔孙豹会晋赵武、齐公孙虿、宋向戌、卫北宫佗、<span class="q">佗，北宫之子。○佗，徒河反。</span>郑虎<span class="q">虎，子皮。</span>及小邾之大夫，会于澶渊。既而无归於宋，故不书其人。君子曰：“信其不可不慎乎！澶渊之会，卿不书，不信也夫。诸侯之上卿，会而不信，宠名皆弃，不信之不可也如是。<span class="q">宠，谓族也。○不信也夫，音扶。一读以“夫”为下句首。</span>《诗》曰：‘文王陟降，在帝左右。’信之谓也。<span class="q">《诗·大雅》。言文王所以能上接天，下接人，动顺帝者，唯以信。</span>又曰：‘淑慎尔止，无载尔伪。’不信之谓也。”<span class="q">《逸诗》也。言当善慎举止，无载行诈伪。</span>书曰“某人某人会于澶渊，宋灾故”，尢之也。<span class="q">传云“既而无归”，所以释诸侯大夫之不书也。又云“宋灾故，尢之”，所以释向戌之并贬也。戌为正卿，深致火灾，烧杀其夫人，未闻克已之意，而以求财合诸侯，故与不归财者同文。</span>

[疏]注“传云”至“同文”。



　　○



不书鲁大夫，讳之也。<span class="q">向戌既以灾求财，诸大夫许而不归，客主皆贬。君子以尊尊之义也，君亲有隐，故略不书鲁大夫以示例。</span>

郑子皮授子产政，<span class="q">伯有死，子皮知政，以子产贤，故让之。</span>辞曰：“国小而逼，<span class="q">逼近大国。○逼，彼力反。近，附近之近。</span>族大宠多，不可为也。”<span class="q">为犹治也。</span>子皮曰：“虎帅以听，谁敢犯子子？善相之。国无小，<span class="q">言在治政。○治，直吏反。</span>小能事大，国乃宽。”<span class="q">为大所恤故也。</span>子产为政，有事伯石，赂与之邑。<span class="q">伯石，公孙段。有事，欲使之。</span>子大叔曰：“国皆其国也，奚独赂焉？”<span class="q">言郑大夫共忧郑国事，何为独赂之。</span>子产曰：“无欲实难。<span class="q">言人不能无欲。</span>皆得其欲，以从其事，而要其成。非我有成，其在人乎？<span class="q">言成犹在我，非在他也。○要，一遥反，下注同。</span>何爱於邑，邑将焉往？”<span class="q">言犹在国。○焉，於虔反。</span>子大叔曰：“若四国何？”<span class="q">恐为四邻所笑。</span>子产曰：“非相违也，而相从也。<span class="q">言赂以邑，欲为和顺。</span>四国何尢焉？《郑书》有之<span class="q">郑国史书。</span>曰：‘安定国家，必大焉先。’<span class="q">先和大族，而后国家安。○“必大焉先”，并如字。</span>姑先安大，以待其所归。”<span class="q">要其成也。</span>既伯石惧而归邑，卒与之。<span class="q">卒，终也。</span>伯有既死，使大史命伯石为卿，辞。大史退，则请命焉。<span class="q">请大史更命已。</span>复命之，又辞。如是三，乃受策入拜。子产是以恶其为人也，<span class="q">恶其虚饰。○复，扶又反。三，息暂反，又如字。策，初革反。恶，乌路反，注同。</span>使次已位。<span class="q">畏其作乱，故宠之。</span>子产使都鄙有章，<span class="q">国都及边鄙车服尊卑，各有分部。○分，扶运反。</span>上下有服，<span class="q">公卿大夫，服不相逾。</span>田有封洫，<span class="q">封，疆也。洫，沟也。洫，况域反。疆，居良反。</span>庐井有伍。<span class="q">庐，舍也。九夫为井。使五家相保。</span>大人之忠俭者，<span class="q">谓卿大夫。○“大人之忠俭者”，本或作“大夫”者，非。</span>从而与之；泰侈者因而毙之。<span class="q">因其罪而毙踣之。○踣，满比反。</span>丰卷将祭，请田焉。弗许，<span class="q">田，猎也。○卷，眷勉反，徐居阮反。</span>曰：“唯君用鲜，<span class="q">鲜，野兽。</span>众给而已。”<span class="q">众臣祭，以刍豢为足。○刍，初俱反。豢音患。牛羊曰刍，犬豕曰豢。</span>子张怒，<span class="q">子张，丰卷。</span>退而徵役。<span class="q">召兵，欲攻子产。</span>子产奔晋，子皮止之，而逐丰卷。丰卷奔晋。子产请其田、里，<span class="q">请於公不役人。</span>三年而复之，反其田、里及其入焉。<span class="q">田里所收入。</span>从政一年，舆人诵之曰：“取我衣冠而褚之，<span class="q">褚，畜也。奢侈者畏法，故畜藏。○褚，张吕反。畜，敕六反，又许六反，本又作“礻畜”，同。</span>取我田畴而伍之。孰杀子产，吾其与之。”<span class="q">并畔为畴。○并，蒲杏反，又蒲顶反。</span>及三年，又诵之曰：“我有子弟，子产诲之。我有田畴，子产殖之。<span class="q">殖，生也。○殖，时力反，徐是吏反。此协下韵。</span>子产而死，谁其嗣之？”<span class="q">嗣，续也。传言郑所以兴。</span>

【经】三十有一年，春，王正月。

夏，六月，辛巳，公薨于楚宫。<span class="q">公不居先君之路寝，而安所乐，失其所也。○乐音洛，一音岳，又一音五教反。</span>

秋，九月，癸巳，子野卒。<span class="q">不书葬，未成君。</span>

己亥，仲孙羯卒。

冬，十月，滕子来会葬。<span class="q">诸侯会葬，非礼。</span>

癸酉，葬我君襄公。

十有一月，莒人弑其君密州。<span class="q">不称弑者主名，君无道也。○弑，申志反。</span>

【传】三十一年，春，王正月，穆叔至自会。<span class="q">（澶渊会还。）</span>见孟孝伯，语之曰：“赵孟将死矣。其语偷，不似民主。<span class="q">（偷，苟且。○语之，鱼据反，下“吾语诸”同。偷，他侯反。）</span>且年未盈五十，而谆谆焉如八、九十者，弗能久矣。<span class="q">（成二年，战於鞍，赵朔已死，於是赵文子始生。至襄三十年会澶渊，盖年四十七八，故言“未盈五十”。○谆，徐之闻反，或一音之纯反。）</span>若赵孟死为政者其韩子乎！<span class="q">（韩子，韩起。）</span>吾子盍与季孙言之，可以树善，君子也。<span class="q">（言韩起有君子之德，今方知政，可素往立善。○盍，户猎反。）</span>晋君将失政矣，若不树焉。使早备鲁，<span class="q">（使韩子早为鲁备。）</span>既而政在大夫，韩子懦弱，大夫多贪，求欲无厌，齐、楚未足与也，鲁其惧哉！”孝伯曰：“人生几何，谁能无偷？朝不及夕，将安用树？”穆叔出而告人曰：“孟孙将死矣。吾语诸赵孟之偷也，而又甚焉。”<span class="q">（言朝不及夕，偷之甚也。○懦，乃乱反。厌，於盐反。“人生几何”，居岂反，本或作“民生几何”。朝，如字，注同。）</span>又与季孙语晋故，<span class="q">（如与孟孙言。）</span>季孙不从。及赵文子卒，<span class="q">（在昭元年。）</span>晋公室卑，政在侈家。韩宣子为政，不能图诸侯。鲁不堪晋求，谗慝弘多，是以有平丘之会。<span class="q">（平丘会在昭十三年，晋人执季孙意如。○慝，他得反。）</span>

齐子尾害闾丘婴，欲杀之，使帅师以伐阳州。<span class="q">阳州，鲁地。</span>我问师故。<span class="q">鲁以师往，问齐何故伐我。</span>夏，五月，子尾杀闾丘婴，以说于我师。<span class="q">言伐鲁者，婴所为也。伐阳州不书，不成伐。○说，如字。</span>工偻洒、渻灶、孔虺、贾寅出奔莒。<span class="q">四子，婴之党。○偻，力侯反。洒，所蟹反，旧所绮反。渻，生领反，徐本作“省”，所幸反，一音息井反，一音销。虺，许鬼反。</span>出群公子。<span class="q">为昭十年栾高之难复群公子起本。○难，乃旦反。</span>

公作楚宫。<span class="q">適楚，好其宫，归而作之。○好，呼报反。</span>穆叔曰：“《大誓》云：‘民之所欲，天必从之。’<span class="q">今《尚书·大誓》亦无此文，故诸儒疑之。○大音泰，本亦作“泰”。</span>

[疏]注“今尚”至“疑之”。



　　○



君欲楚也夫，故作其宫。若不复適楚，必死是宫也。”六月，辛巳，公薨于楚宫。叔仲带窃其拱璧，<span class="q">拱璧，公大璧。○夫音扶。复，扶又反。拱，九勇反。</span>以与御人，纳诸其怀而从取之，由是得罪。<span class="q">得罪，谓鲁人薄之，故子孙不得志於鲁。</span>立胡女敬归之子子野，<span class="q">胡，归姓之国。敬归，襄公妾。</span>次于季氏。秋，九月，癸巳，卒，毁也。<span class="q">过哀毁瘠，以致灭性。○瘠，在亦反。</span>

己亥，孟孝伯卒。<span class="q">终穆叔言。</span>立敬归之娣齐归之子公子裯。<span class="q">齐，谥。裯，昭公名。○娣，大计反。齐归如字，注同。裯，直由反。</span>穆叔不欲，曰：“大子死，有母弟则立之，无则长立，<span class="q">立庶子，则以年。○长，丁丈反。</span>年钧择贤，义钧则卜，古之道也。<span class="q">先人事，后卜筮也。义钧，谓贤等。</span>非適嗣，何必娣之子？<span class="q">言子野非適嗣。○適，丁历反。</span>且是人也，居丧而不哀，在慼而有嘉容，是谓不度。不度之人，鲜不为患。若果立之，必为季氏忧。”武子不听，卒立之。比及葬，三易衰，衰衽如故衰。<span class="q">言其嬉戏无度。○鲜，息浅反。比及，必利反，一本无“及”字。三，如字，又息暂反。衰，本又作“縗”，亦作“衤衰”，同，七雷反，下同。衽，而甚反，徐而鸩反，裳下也。嬉，许其反。</span>

[疏]“衽”。



　　○



於是昭公十九年矣，犹有童心。君子是以知其不能终也。<span class="q">为昭二十五年公孙於齐传。</span>

冬，十月，滕成公来会葬，惰而多涕。<span class="q">惰，不敬也。○惰，徒卧反。涕，他礼反。</span>子服惠伯曰：“滕君将死矣。怠於其位，而哀巳甚，兆於死所矣。<span class="q">有死兆。</span>能无从乎？”<span class="q">为昭三年滕子卒传。</span>

癸酉，葬襄公。公薨之月，子产相郑伯以如晋，晋侯以我丧故，未之见也。子产使尽康其馆之垣，而纳车马焉。士文伯让之，曰：“敝邑以政刑之不脩，寇盗充斥，<span class="q">充，满；斥，见。言其多。○相，息亮反。尽，子忍反。坏音怪，下皆同。馆，古乱反，字从“食”；《字林》云“容舍也，旁作舍”，非。垣，音袁，墙也。斥见，贤遍反。</span>无若诸侯之属辱在寡君者何？是以令吏人完客所馆，<span class="q">馆，舍也。○令，力呈反，下注同。完音丸。</span>高其闬闳，<span class="q">闳，门也。○闬，户旦反。《说文》云：“闾也。汝南平舆县里门曰闬。”沈云：“闭也。”闳，获耕反，杜云“门也”。《尔雅》云“衡门谓之闳”，是也。《尔雅》又云：“所以止扉谓之闳。”然《尔雅》本止扉之名。或作“阁”字，读者因改。《左传》皆作各音。案下文云：“门不容车”，此云“高其闬闳”，俱谓门耳。於义自通，无为穿凿。</span>

[疏]“高其闬闳”。



　　○



厚其墙垣，以无忧客使。<span class="q">无令客使忧寇盗。○使，所吏反，注同。</span>今吾子坏之，虽从者能戒，其若异客何？以敝邑之为盟主，缮完葺墙，<span class="q">葺，覆也。○从，才用反，下“实从”同。葺，侵入反，徐音集，一音子入反，谓以草覆墙。</span>

[疏]“缮完葺墙”。



　　○



以待宾客。若皆毁之，其何以共命？寡君使匄请命。”<span class="q">请问毁垣之命。○共音恭。“匄”，本作“丐”，古害反，士文伯名也。今传本皆作“匄”字，或作“丐”字。《释例》亦然。解者云：士伯是范氏之族，不应与范宣子同名，作“丐”是也。案：士文伯字伯瑕。又春秋时人，名字皆相配。楚令尹阳丐，字子瑕，即与文伯名字正同。又郑有驷乞字子瑕。“匄”与“乞”义同。则作“匄”者是。又案：鲁有仲婴齐，是庄公之孙。又有公孙婴齐，是文公之孙。仲婴齐於公孙婴齐为从祖，同时同名。郑有公孙段字子石，又云伯石；印段字伯石，传又谓之“二子石”。然印段即公孙段从父兄弟之子，尚同名字，伯瑕与宣子何废同乎？</span>

[疏]“寡君使匄”。



　　○



对曰：“以敝邑褊小，介於大国，<span class="q">介，间也。</span>诛求无时，<span class="q">诛，责也。</span>是以不敢宁居，悉索敝赋，以来会时事。<span class="q">随时来朝会。○索，所白反，一音悉各反。</span>逢执事之不间，而未得见，又不获闻命，未知见时，不敢输币，亦不敢暴露。其输之，则君之府实也。非荐陈之，不敢输也。<span class="q">荐陈，犹献见也。○间音闲。见，贤遍反，下及注同。暴，步卜反，下同。</span>其暴露之，则恐燥湿之不时而朽蠹，以重敝邑之罪。侨闻文公之为盟主也，<span class="q">侨，子产名。文公，晋重耳。○燥，素早反。蠹，丁故反，蟲败也。以重，直用反，下“重罪”同。侨，其骄反。重耳，直龙反。</span>宫室卑庳，无观台榭，以崇大诸侯之馆。馆如公寝，库厩缮脩，司空以时平易道路，<span class="q">易，治也。○庳音婢，亦音卑。观，古乱反。榭音谢，本亦作“谢”。土高曰台，有木曰榭。厩，九又反。易，以豉反，注同。</span>

[疏]“无观台榭”。



　　○

○



　　○



圬人以时塓馆公室。<span class="q">圬人，涂者。塓，涂也。○圬，本作“污”，同，音乌。塓，莫历反。</span>

[疏]“圬人”至“宫室”。



　　○



诸侯至甸设庭燎，<span class="q">庭燎，设火於庭。○甸，徒遍反。燎，力妙反，徐力遥反，一音力吊反。庭燎，大烛。</span>

[疏]“庭燎”。



　　○



仆人巡宫。<span class="q">巡宫，行夜。○行，下孟反，下“巡行”同。</span>车马有所，<span class="q">有所处。</span>宾从有代，<span class="q">代客役。</span>巾车脂辖，<span class="q">巾车，主车之官。○巾车，如字，刘昌宗《周礼》音居觐反。辖，户瞎反。</span>隶人、牧、圉，各瞻其事。<span class="q">瞻视客所当得。○瞻，之廉反。</span>百官之属，各展其物。<span class="q">展，陈也。谓群官各陈其物以待宾。</span>公不留宾，而亦无废事。<span class="q">宾得速去，则事不废。</span>忧乐同之，事则巡之。<span class="q">巡，行也。○乐音洛。</span>教其不知，而恤其不足。宾至如归，无宁菑患？<span class="q">言见遇如此，宁当复有菑患邪？无宁，宁也。○菑音灾。复，扶又反。</span>不畏寇盗，而亦不患燥湿。今铜鞮之宫数里，<span class="q">铜鞮，晋离宫。○鞮，丁兮反，数，所主反。</span>而诸侯舍於隶人。<span class="q">舍如隶人舍。</span>门不容车，而不可逾越。<span class="q">门庭之内迫迮，又有墙垣之限。○迮，侧百反。</span>

[疏]注“门庭之内迫迮”。



　　○



盗贼公行，而夭厉不戒。<span class="q">厉犹灾也。言水潦无时。○潦音老。</span>宾见无时，命不可知。若又勿坏，是无所藏币以重罪也。敢请执事，将何以命之？<span class="q">间晋命己所止之宜。○见，贤遍反。</span>虽君之有鲁丧，亦敝邑之忧也。<span class="q">言郑与鲁，亦有同姓之忧。</span>若获荐币，<span class="q">荐，进也。</span>脩垣而行，<span class="q">行，去也。</span>君之惠也。敢惮勤劳！”文伯复命。<span class="q">反命於晋君。</span>赵文子曰：“信。<span class="q">信如子产言。</span>我实不德，而以隶人之垣以赢诸侯，<span class="q">赢，受也。○赢音盈。</span>

[疏]注“赢受也”。



　　○



是吾罪也。”使士文伯谢不敏焉。晋侯见郑伯，有加礼，<span class="q">礼加敬。</span>厚其宴、好而归之。乃筑诸侯之馆。叔向曰：“辞之不可以巳也如是夫！子产有辞，诸侯赖之，若之何其释辞也。”《诗》曰：‘辞之辑矣，民之协矣。辞之绎矣，民之莫矣。’<span class="q">《诗·大雅》。言辞辑睦则民协同，辞说绎则民安定。莫，犹定也。○好，呼报反。如是夫，音扶。读者亦以“夫”为下句首。辑音集，又七人反。绎，本又作“怿”，音亦。说音悦。</span>其知之矣。”<span class="q">谓诗人知辞之有益。</span>

郑子皮使印段如楚，以適晋告，礼也。<span class="q">得事大国之礼。</span>

莒犁比公生去疾及展舆，<span class="q">犁比，莒子密州之号。○犁，力私反，或音力兮反。比音毗。去，起吕反。与音馀，本又作与，音同。</span>既立展舆，<span class="q">立以为世子。</span>又废之。犁比公虐，国人患之。十一月，展舆因国人以攻莒子，弑之，乃立。<span class="q">展舆立为君。○“弑之，乃立”，弑音试，本或作“乃自立”者，误。</span>去疾奔齐，齐出也。<span class="q">母，齐女也。</span>展舆，吴出也。<span class="q">为明年奔吴传。</span>书曰“莒人弑其君买朱鉏”，<span class="q">买朱鉏，密州之字。○鉏，仕居反。</span>言罪之在也。<span class="q">罪在鉏也。传始例申明君臣书弑，今者父子，故复重明例。○复，扶又反。重，直用反。</span>

吴子使屈狐庸聘于晋，<span class="q">狐庸，巫臣之子也，成十年適吴为行人。○屈，君勿反。狐音胡。</span>通路也。<span class="q">通吴、晋之路。</span>赵文子问焉，曰：“延州来季子，其果立乎？<span class="q">延州来，季札邑。</span>

[疏]“延州来季札邑”。



　　○



巢陨诸樊，<span class="q">在二十九年。○陨，于敏反。</span>阍戕戴吴，<span class="q">在二十五年。戴吴，馀祭。○阍音昏。戕，在良反。祭，侧界反。</span>天似启之，何如？”对曰：“不立。是二王之命也，非启季子也。若天所启，其在今嗣君乎！<span class="q">嗣君，谓夷昧。</span>甚德而度，德不失民，<span class="q">民归德。</span>度不失事，<span class="q">审事情。</span>民亲而事有序，其天所启也。有吴国者，必此君之子孙实终之。季子，守节者也。虽有国，不立。”<span class="q">言其三兄虽欲传国与之，终不肯立。○传，直专反。</span>

十二月，北宫文子相卫襄公以如楚，<span class="q">文子，北宫佗。襄公，献公子。○相，息亮反。</span>宋之盟故也。<span class="q">晋、楚之从，交相见也。</span>过郑，印段迋劳于棐林，如聘礼而以劳辞。<span class="q">用聘礼，而用郊劳之辞。○过，五禾反。迋，于况反。劳，力报反，下及注同。棐，芳尾反，本又作“斐”。</span>文子入聘。<span class="q">报印段。</span>子羽为行人，冯简子与子大叔逆客。<span class="q">逆文子。</span>事毕而出，言於卫侯曰：“郑有礼，其数世之福也。其无大国之讨乎！《诗》云：‘谁能执热，逝不以濯。’<span class="q">《诗·大雅》。濯，以水濯手。○数，所主反。濯，直角反。</span>礼之於政，如热之有濯也。濯以救热，何患之有？”<span class="q">此以上，文子辞。○上，时掌反。</span>子产之从政也，择能而使之。冯简子能断大事；子大叔美秀而文；<span class="q">其貌美，其才秀。○断，丁乱反，下同。</span>公孙挥能知四国之为，<span class="q">知诸侯所欲为。</span>而辨於其大夫之族姓、班位、贵贱、能否，而又善为辞令；裨谌能谋，谋於野则获，<span class="q">得所谋也。○裨，婢支反。谌，布林反。</span>谋於邑则否。<span class="q">此才性之敝。</span>郑国将有诸侯之事，子产乃问四国之为於子羽，且使多为辞令；与裨谌乘以適野，使谋可否；而告冯简子，使断之；事成，乃授子大叔使行之，以应对宾客，是以鲜有败事。北宫文子所谓有礼也。<span class="q">传迹子产行事，以明北宫文子之言。○乘，绳证反。鲜，息浅反。</span>

郑人游于乡校，<span class="q">乡之学校。○校，户孝反，下同。郑国谓学为校。</span>以论执政。<span class="q">论其得失。</span>然明谓子产曰：“毁乡校，何如？”<span class="q">患人於中谤议国政。○谤，布浪反。</span>

[疏]“乡校”。



　　○



子产曰：“何为？夫人朝夕退而游焉，以议执政之善否。其所善者，吾则行之；其所恶者，吾则改之。是吾师也，若之何毁之？我闻忠善以损怨，<span class="q">为忠善，则怨谤息。○夫音扶，下并注同。朝，直遥反，旧如字。恶，乌路反，又如字。</span>不闻作威以防怨。<span class="q">欲毁乡校，即作威。</span>岂不遽止？然犹防川，<span class="q">遽，畏惧也。○遽，其据反。</span>大决所犯，伤人必多，吾不克救也。不如小决使道，<span class="q">道，通也。○道音导，注同。</span>不如吾闻而药之也。”<span class="q">以为巳药石。</span>

[疏]“不如”至“之也”。正义曰：言不如不毁乡校，使人游处其中，闻谤我之政者而即改焉，以为我之药石也。



然明曰：“蔑也今而后知吾子之信可事也。小人实不才。若果行此，其郑国实赖之，岂唯二三臣？”仲尼闻是语也，曰：“以是观之人，谓子产不仁，吾不信也。”<span class="q">仲尼以二十二年生，於是十岁，长而后闻之。○长，丁丈反。</span>

[疏]注“仲尼”至“闻之”。



　　○



子皮欲使尹何为邑。<span class="q">为邑大夫。</span>子产曰：“少，未知可否。”<span class="q">尹何年少。○少，诗照反，注同。</span>子皮曰：“愿，吾爱之，不吾叛也。<span class="q">愿，谨善也。○愿音原。</span>

[疏]“不吾叛也”。



　　○



使夫往而学焉，夫亦愈知治矣。”<span class="q">夫，谓尹何。○治，直吏反，下注“之治”同。</span>

[疏]“夫亦愈知治矣”。



　　○



子产曰：“不可。人之爱人，求利之也。今吾子爱人则以政，<span class="q">以政与之。</span>犹未能操刀而使割也，其伤实多。<span class="q">多自伤。○操，七刀反。“其伤实多”，一本作“其伤多”。</span>子之爱人，伤之而已，其谁敢求爱於子？子於郑国，栋也。栋折榱崩，侨将厌焉。敢不尽言？子有美锦，不使人学制焉。<span class="q">制，裁也。○栋，丁弄反。榱，所追反，椽也。厌，本又作“压”，於甲反，徐於辄反，下同。制音制。</span>大官大邑，身之所庇也，而使学者制焉。其为美锦，不亦多乎？<span class="q">言官邑之重，多於美锦。○所庇，必利反，又音祕。</span>侨闻学而后入政，未闻以政学者也。若果行此，必有所害。譬如田猎，射御贯，则能获禽。<span class="q">贯，习也。○贯，古患反。</span>若未尝登车射御，则败绩厌覆是惧，何暇思获？”子皮曰：“善哉！虎不敏。吾闻君子务知大者远者，小人务知小者近者。我，小人也。衣服附在吾身，我知而慎之；大官大邑，所以庇身也，我远而慢之。<span class="q">慢，易也。○覆，芳服反。易，以豉反。</span>微子之言，吾不知也。他日我曰：’子为郑国，我为吾家，以庇焉，其可也。’今而后知不足。<span class="q">自知谋虑不足谋其家。</span>自今请虽吾家，听子而行。”子产曰：“人心之不同，如其面焉。吾岂敢谓子面如吾面乎？抑心所谓危，亦以告也。”子皮以为忠，故委政焉。子产是以能为郑国。<span class="q">传言子产之治，乃子皮之力。</span>

卫侯在楚，北宫文子见令尹围之威仪，言於卫侯曰：“令尹似君矣，将有他志。<span class="q">言语瞻视行步不常。</span>

[疏]“令尹似君矣”。



　　○



虽获其志，不能终也。《诗》云‘靡不有初，鲜克有终’。终之实难，令尹其将不免。”公曰：“子何以知之？”对曰：“《诗》云：‘敬慎威仪，惟民之则。’令尹无威仪，民无则焉。民所不则，以在民上，不可以终。”公曰：“善哉！何谓威仪？”对曰：“有威而可畏谓之威，有仪而可象谓之仪。君有君之威仪，其臣畏而爱之，则而象之，故能有其国家，令闻长世。臣有臣之威仪，其下畏而爱之，故能守其官职，保族宜家。顺是以下皆如是，是以上下能相固也。《卫诗》曰：‘威仪棣棣，不可选也。’<span class="q">《诗·邶风》。棣棣，富而闲也。选，数也。○鲜，息浅反。令闻，音问，本亦作“问”。《卫诗》，此《邶诗》剌卫顷公，故曰“《卫诗》”棣棣，本又作“逮”，直待反。选，息兖反，注同。数，所主反，下文同。</span>言君臣上，下父子兄弟，内外大小，皆有威仪也。《周诗》曰：‘朋友攸摄，摄以威仪。’<span class="q">《诗·大雅》。攸，所也。摄，佐也。</span>言朋友之道，必相教训以威仪也。《周书》数文王之德<span class="q">逸《书》也。</span>曰：‘大国畏其力，小国怀其德。’言畏而爱之也。《诗》云：‘不识不知，顺帝之则。’言则而象之也。<span class="q">《大雅》。又言文王行事，无所斟酌，唯在则象上天。○斟，之林反。</span>

[疏]“曰大”至“其德”。



　　○

○



　　○



纣囚文王七年，诸侯皆从之囚，纣於是乎惧而归之，可谓爱之。文王伐崇，再驾而降为臣，<span class="q">文王闻崇德乱而伐之，三旬不降，退脩教而后伐之，因垒而降。○降，户江反。复，扶又反。</span>

[疏]“纣囚文王七年”。



　　○