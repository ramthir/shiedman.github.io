---
title: 卷二十五 成元年
category: 春秋左传正义
author: 晋·杜预(注), 唐·孔颖达(疏)
date: 2014-05-27 09:03:06 +0800
permalink: /books/Chronicle_of_Zuo/27.html
layout: book_page
---

【经】三年，春，王正月，公会晋侯、宋公、卫侯、曹伯伐郑。<span class="q">（宋、卫未葬，而称爵以接邻国，非礼也。）</span>

[疏]注“宋卫”至“礼也”。



　　○



辛亥，葬卫穆公。<span class="q">无传。</span>

二月，公至自伐郑。<span class="q">无传。</span>

甲子，新宫灾，三日哭。<span class="q">无传。三年丧毕，宣公神主新入庙，故谓之新宫。书三日哭，善得礼。宗庙，亲之神灵所冯居，而遇灾，故哀而哭之。○冯，皮冰反。</span>

[疏]注“三年”至“哭之”。



　　○



乙亥，葬宋文公。<span class="q">无传。七月而葬，缓。</span>

夏，公如晋。

郑公子去疾帅师伐许。

公至自晋。<span class="q">无传。</span>

秋，叔孙侨如帅师围棘。<span class="q">棘，汶阳田之邑，在济北蛇丘县。○蛇，以支反，一音如字。</span>

大雩。<span class="q">无传。以过时书。</span>

晋郤克、卫孙良夫伐廧咎如。<span class="q">赤狄别种。○廧，在良反。咎，古刀反。种，章勇反。</span>

冬，十有一月，晋侯使荀庚来聘。

卫侯使孙良夫来聘。

丙午，及荀庚盟。

[疏]“及荀庚盟”。



　　○



丁未，及孙良夫盟。<span class="q">先晋后卫，尊霸主。</span>

郑伐许。<span class="q">无传。不书将帅，告辞略。○将，子匠反。帅，所类反。</span>

[疏]“传不书”至“辞略”。



　　○



【传】三年，春，诸侯伐郑，次于伯牛，讨邲之役也。<span class="q">（伯牛，郑地。邲役在宣十二年。）</span>遂东侵郑。<span class="q">（晋潜军深入。）</span>郑公子偃帅师御之，<span class="q">（偃，穆公子。）</span>使东鄙覆诸鄤，<span class="q">（覆，伏兵也。○覆，扶又反，注同。鄤，亡袁反，又莫于反；徐，武旦反，一音万。）</span>败诸丘舆。<span class="q">（鄤、丘舆，皆郑地。晋偏军为郑所败，故不书。）</span>皇戍如楚献捷。

夏，公如晋，拜汶阳之田。<span class="q">前年晋使齐归鲁汶阳田故。</span>

许恃楚而不事郑，郑子良伐许。

晋人归楚公子穀臣与连尹襄老之尸于楚，以求知罃。<span class="q">邲之战，楚获知罃。</span>於是荀首佐中军矣，<span class="q">荀首，知罃父。</span>故楚人许之。王送知罃，曰：“子其怨我乎？”对曰：“二国治戎，臣不才，不胜其任，以为俘馘。执事不以衅鼓，<span class="q">以血涂鼓为衅鼓。○胜音升，下注同。俘，芳夫反。馘，古获反。衅，许觐反。</span>

[疏]注“以血”至“衅鼓”。



　　○



使归即戮，君之惠也。臣实不才，又谁敢怨？”王曰：“然则德我乎？”

[疏]“然则德我乎”。



　　○



对曰：“二国图其社稷，而求纾其民，<span class="q">纾，缓也。○纾音舒。</span>各惩其忿，以相宥也。<span class="q">宥，赦也。○惩，直升反。宥音又。</span>两释累囚，以成其好。<span class="q">累，系也。○累，力谁反。好，呼报反，下同。</span>二国有好，臣不与及，其谁敢德？”<span class="q">言二国本不为己。○与音预。为，于伪反。</span>王曰：“子归，何以报我？”对曰：“臣不任受怨，君亦不任受德，无怨无德，不知所报。”王曰：“虽然，必告不穀。”对曰：“以君之灵，累臣得归骨於晋，寡君之以为戮，死且不朽。<span class="q">戮其不胜任。○任音壬，下“亦不任”同。</span>

[疏]“死且不朽”。



　　○



若从君之惠而免之，以赐君之外臣首，<span class="q">称於异国君曰外臣。</span>首其请於寡君，而以戮於宗，亦死且不朽。若不获命，<span class="q">君不许戮。</span>而使嗣宗职，<span class="q">嗣其祖宗之位职。</span>次及於事，而帅偏师，以脩封疆，虽遇执事，<span class="q">遇楚将帅。○彊，居良反。将，子亮反。帅，所类反。</span>其弗敢违，<span class="q">违，辟也。</span>其竭力致死，无有二心，以尽臣礼，所以报也。”王曰：“晋未可与争。”重为之礼而归之。○秋，叔孙侨如围棘，取汶阳之田。棘不服，故围之。<span class="q">侨如，叔孙得臣子。</span>

晋郤克、卫孙良夫伐廧咎如，讨赤狄之馀焉。<span class="q">宣十五年，晋灭赤狄潞氏，其馀民散入廧咎如，故讨之。</span>

[疏]注“宣十”至“讨之”。



　　○



廧咎如溃，上失民也。<span class="q">此传释经之文。而经无“廧咎如溃”，盖经阙此四字。○溃，户内反。</span>

[疏]注“此传”至“四字”。



　　○



冬，十一月，晋侯使荀庚来聘，且寻盟。<span class="q">寻元年赤棘盟。荀庚，林父之子。</span>卫侯使孙良夫来聘，且寻盟。<span class="q">寻宣七年盟。</span>公问诸臧宣叔曰：“仲行伯之於晋也，其位在三；<span class="q">下卿。</span>

[疏]“其位在三”。



　　○



孙子之於卫也，位为上卿，将谁先？”对曰：“次国之上卿，当大国之中，中当其下，下当其上大夫。<span class="q">降一等。</span>小国之上卿，当大国之下卿，中当其上大夫，下当其下大夫。<span class="q">降大国二等。</span>上下如是，古之制也。<span class="q">古制：公为大国，侯、伯为次国，子、男为小国。</span>卫在晋，不得为次国。<span class="q">春秋时以强弱为大小，故卫虽侯爵，犹为小国。</span>

[疏]注“春秋”至“小国”。



　　○



晋为盟主，其将先之。”<span class="q">计等则二人位敌，以盟主，故先晋。</span>丙午，盟晋；丁未，盟卫，礼也。

十二月，甲戌，晋作六军。<span class="q">为六军，僣王也。万二千五百人为军。○僣，子念反。</span>韩厥、赵括、巩朔、韩穿、荀骓、赵旃皆为卿，赏鞍之功也。<span class="q">韩厥为新中军，赵括佐之。巩朔为新上军，韩穿佐之。荀骓为新下军，赵旃佐之。晋旧自有三军，今增此，故为六军。○骓音隹。</span>

[疏]注“韩厥”至“六军”。



　　○



齐侯朝于晋，将授玉。<span class="q">行朝礼。</span>

[疏]“将授玉”。



　　○



郤克趋进曰：“此行也，君为妇人之笑辱也，寡君未之敢任。”<span class="q">言齐侯之来，以谢妇人之笑，非为脩好，故云晋君不任当此惠。○君为，于伪反，下“为两君”同。任音壬。</span>晋侯享齐侯。齐侯视韩厥，韩厥曰：“君知厥也乎？”齐侯曰：“服改矣。”<span class="q">戎、朝异服也。言服改，明识其人。</span>

[疏]注“戎朝异服”。



　　○



韩厥登，举爵曰：“臣之不敢爱死，为两君之在此堂也。”

荀罃之在楚也，郑贾人有将寘诸褚中以出。既谋之，未行，而楚人归之。贾人如晋，荀罃善视之，如实出己。贾人曰：“吾无其功，敢有其实乎？吾小人，不可以厚诬君子。”遂適齐。<span class="q">传言知罃之贤。○贾音古，下同。置，之豉反。褚，中吕反。</span>

【经】四年，春，宋公使华元来聘。

三月，壬申，郑伯坚卒。<span class="q">无传。二年大夫盟于蜀。壬申，二月二十八日。</span>

杞伯来朝。

夏，四月，甲寅，臧孙许卒。<span class="q">无传。</span>

公如晋。

葬郑襄公。<span class="q">无传。</span>

秋，公至自晋。

冬，城郓。<span class="q">无传。公欲叛晋，故城而为备。○郓音运。</span>

[疏]“冬城郓”。



　　○



郑伯伐许。

【传】四年，春，宋华元来聘，通嗣君也。<span class="q">（宋共公即位。○共音恭。）</span>

[疏]“通嗣君也”。



　　○



“杞伯来朝”，归叔姬故也。<span class="q">将出叔姬，先脩礼朝鲁，言其故。</span>

夏，公如晋。晋侯见公，不敬季文子曰：“晋侯必不免。<span class="q">言将不能寿终也。后十年陷厕而死。</span>《诗》曰：‘敬之敬之！天惟显思，命不易哉！’<span class="q">《诗·颂》。言天道显明，受其命甚难，不可不敬以奉之。○易，以豉反。</span>夫晋侯之命在诸侯矣，可不敬乎？”<span class="q">敬诸侯，则得天命。</span>

秋，公至自晋，欲求成于楚而叛晋。季文子曰：“不可！晋虽无道，未可叛也。国大臣睦，而迩於我，<span class="q">迩，近也。</span>诸侯听焉，未可以贰。<span class="q">听，服也。</span>《史佚之志》有之，<span class="q">周文王大史。○大音泰。</span>曰：‘非我族类，其心必异。’楚虽大，非吾族也，<span class="q">与鲁异姓。</span>其肯字我乎？”公乃止。<span class="q">字，爱也。</span>

冬，十一月，郑公孙申帅师疆许田，<span class="q">前年郑伐许，侵其田，今正其界。○疆，居良反。</span>许人败诸展陂。郑伯伐许，取鉏任、泠敦之田。<span class="q">展陂，亦许地。○陂，彼皮反。鉏，仕居反。任音壬。泠，力丁反。</span>

晋栾书将中军，<span class="q">代郤克。○将，子匠反。</span>荀首佐之，士燮佐上军，以救许伐郑，取氾、祭。<span class="q">氾、祭，郑地。成皋县东有氾水。○氾音凡，注同，或音祀。祭，恻介反。</span>

[疏]注“氾祭”至“氾水”。



　　○



楚子反救郑，郑伯与许男讼焉。<span class="q">於子反前争曲直。</span>皇戌摄郑伯之辞，<span class="q">代之对。</span>子反不能决也。曰：“君若辱在寡君，寡君与其二三臣共听两君之所欲，成其可知也。<span class="q">欲使自屈在楚子前决之。</span>不然，侧不足以知二国之成。”<span class="q">侧，子反名。为明年许愬郑於楚张本。○愬音素。</span>

晋赵婴通于赵庄姬。<span class="q">赵婴，赵盾弟。庄姬，赵朔妻。朔，盾之子。</span>

【经】五年，春，王正月，杞叔姬来归。<span class="q">（出也。传在前年。）</span>

[疏]“杞叔姬来归”。



　　○



仲孙蔑如宋。

夏，叔孙侨如会晋荀首于穀。<span class="q">穀，齐地。</span>

梁山崩。<span class="q">记异也。梁山在冯翊夏阳县北。</span>

[疏]注“记异也”。



　　○



秋，大水。<span class="q">无传。</span>

冬，十有一月，己酉，天王崩。

十有二月，己丑，公会晋侯、齐侯、宋公、卫侯、郑伯、曹伯、邾子、杞伯，同盟于蟲牢。<span class="q">蟲牢，郑地。陈留封丘县北有桐牢。</span>

【传】五年，春，原、屏放诸齐。<span class="q">（放赵婴也。原同、屏季，婴之兄。○屏，步丁反。）</span>婴曰：“我在，故栾氏不作。我亡，吾二昆其忧哉！且人各有能有不能，<span class="q">（言己虽淫，而能合庄姬护赵氏。○令，力丁反。）</span>舍我何害？”弗听。婴梦天使谓已：“祭余，余福女！”使问诸士贞伯，贞伯曰：“不识也。”既而告其人，<span class="q">（自告贞伯从人。○舍音舍。又音赦。听，吐丁反。女音汝。从，才用反。）</span>

[疏]注“自告贞伯从人”。



　　○



曰：“神福仁而祸淫。淫而无罚，福也。祭，其得亡乎？”<span class="q">以得放遣为福。</span>祭之之明日而亡。<span class="q">为八年晋杀赵同、赵括传。</span>

孟献子如宋，报华元也。<span class="q">前年宋华元来聘。</span>

夏，晋荀首如齐逆女，故宣伯餫诸穀。<span class="q">野馈曰餫。运粮馈之，敬大国也。○餫音郓。馈，其媿反。</span>

[疏]注“野馈”至“大国”。



　　○



梁山崩，晋侯以传召伯宗。<span class="q">传，驿。○传，中恋反，注及下同。驿音亦。</span>伯宗辟重，曰：“辟传！<span class="q">重载之车。○辟重，匹亦反；徐，甫赤反，本又作僻。曰辟，音避。</span>重人曰：“待我，不如捷之速也。”<span class="q">捷，邪出。○捷，在妾反。邪，似嗟反。</span>

[疏]注“捷，邪出”。



　　○



问其所，曰：“绛人也。”问绛事焉，曰：“梁山崩，将召伯宗谋之。”问：“将若之何？”曰：“山有朽壤而崩，可若何？国主山川，<span class="q">主，谓所主祭。○绛，古巷反。壤，如丈反。</span>故山崩川竭，君为之不举，<span class="q">去盛馔。○为，于伪反。去，起吕反。馔，仕恋反。</span>降服，<span class="q">损盛服。</span>乘缦，<span class="q">车无文。○缦，武旦反，又莫半反。</span>

[疏]注“车无文”。正义曰：《周礼》巾车掌王之五路，皆不言车有文饰。其下服车五乘，孤乘夏篆，卿乘夏缦，大夫乘墨车。郑玄云：“夏篆，五采画毂，约也。夏缦，亦五采画，无瑑耳。墨车，不画也。”孤之车尚有瑑约，明诸侯之车必有瑑约，《诗》所谓“约軝错衡”，是其事也。乘缦，车无文，盖乘大夫墨车也。《觐礼》：“侯氏乘墨车乃朝。”郑玄云：“墨车，大夫制也。乘之者，入天子之国，车服不可尽同也。”彼为適王，尚乘墨车，明此山崩降服，亦乘墨车也。



彻乐，<span class="q">息八音。</span>出次，<span class="q">舍於郊。</span>

[疏]注“舍於郊”。



　　○



祝币，<span class="q">陈玉帛。</span>史辞<span class="q">自罪责。</span>以礼焉。<span class="q">礼山川。</span>其如此而已。虽伯宗若之何？”伯宗请见之，<span class="q">见之於晋君。○见，贤遍反，注皆同。</span>不可。<span class="q">不肯见。</span>遂以告，而从之。<span class="q">从重人言。</span>

许灵公愬郑伯于楚。<span class="q">前此年郑伐楚故。</span>六月，郑悼公如楚讼，不胜。楚人执皇戍及子国。<span class="q">以郑伯不直故也。子国，郑穆公子。</span>故郑伯归，使公子偃请成于晋。秋，八月，郑伯及晋赵同盟于垂棘。<span class="q">垂棘，晋地。</span>

宋公子围龟为质于楚而归，<span class="q">围龟，文公子。○质音致，下注同。</span>华元享之。请鼓噪以出，鼓噪以复入。<span class="q">出入辄击鼓。○噪，素报反。复，扶又反，下同。</span>曰：“习攻华氏。”宋公杀之。<span class="q">盖宣十五年宋楚平后，华元使围龟代巳为质，故怨而欲攻华氏。</span>

冬，“同盟于蟲牢”，郑服也。诸侯谋复会，宋公使向为人辞以子灵之难。<span class="q">子灵，围龟也。宋公不欲会，以新诛子灵为辞。为明年侵宋传。○向，舒亮反。难，乃旦反；一本无“之难”二字。“子灵为辞”，一本无“为辞”二字。</span>

十一月，已酉，定王崩。<span class="q">经在蟲牢盟上，传在下，月倒错。众家传悉无此八字，或衍文。○倒，丁老反。</span>

[疏]注“经在”至“衍文”。



　　○



【经】六年，春，王正月，公至自会。<span class="q">（无传。）</span>

二月，辛巳，立武宫。<span class="q">鲁人自鞍之功，至今无患，故筑武军，又作先君武公宫，以告成事，欲以示后世。</span>

[疏]注“鲁人”至“后世”。



　　○



取鄟。<span class="q">附庸国也。○鄟，徐音专，又徒栾反。</span>

卫孙良夫帅师侵宋。

夏，六月，邾子来朝。<span class="q">无传。</span>

公孙婴齐如晋。<span class="q">婴齐，叔肸子。</span>

壬申，郑伯费卒。<span class="q">前年同盟蟲牢。○费音秘。</span>

秋，仲孙蔑、叔孙侨如帅师侵宋。

楚子婴齐帅师伐郑。

冬，季孙行父如晋。

晋栾书帅师救郑。

【传】六年，春，郑伯如晋拜成，<span class="q">（谢前年再盟。）</span>子游相，<span class="q">（子游，公子偃。○相，息亮反，下“甯相”同。）</span>授玉于东楹之东。<span class="q">（《礼》：授玉两楹之间。郑伯行疾，故东过。）</span>

[疏]注“礼授”至“东过”。



　　○



士贞伯曰：“郑伯其死乎！自弃也巳。视流而行速，不安其位，宜不能久。”<span class="q">视流，不端谛。○谛音帝。</span>

二月，季文子以鞍之功立武宫，非礼也。<span class="q">宣十二年潘党劝楚子立武军。楚子答以武有七德，非已所堪。其为先君宫，告成事而已。今鲁倚晋之功，又非霸主，而立武宫，故讥之。○倚，於绮反。</span>

[疏]注“宣十”至“讥之”。



　　○



听於人以救其难，不可以立武。立武由己，非由人也。<span class="q">言请人救难，胜非已功。○难，乃旦反，注同。</span>

“取鄟”，言易也。<span class="q">○易，以豉反。</span>三月，晋伯宗、夏阳说、卫孙良夫、甯相、郑人、伊雒之戎、陆浑、蛮氏侵宋，<span class="q">夏阳说，晋大夫。蛮氏，戎别种也。河南新城县东南有蛮城。经唯书卫孙良夫，独卫告也。○夏，户雅反。说音悦，下文注同。浑，户门反。种，章勇反。</span>以其辞会也。<span class="q">辞会在前年。</span>师于针，卫人不保。<span class="q">不守备。○针，其廉反，一音针。</span>说欲袭卫，曰：“虽不可入，多俘而归，有罪不及死。”伯宗曰：“不可！卫唯信晋，故师在其郊而不设备。若袭之，是弃信也。虽多卫俘，而晋无信，何以求诸侯？”乃止。师还，卫人登陴。<span class="q">闻说谋故。陴，毗支反。</span>

晋人谋去故绛。○晋复命新田为绛，故谓此故绛。○复，扶又反。诸大夫皆曰：“必居郇、瑕氏之地，<span class="q">郇、瑕，古国名。河东解县西北有郇城。○郇音旬。解音蟹。</span>沃饶而近盬，<span class="q">盬，盐也。猗氏县盐池是。○近，附近之近，下及注“近宝”皆同。盬音古。猗，於宜反。</span>

[疏]“沃饶”至“失也”。



　　○



　　○



　　○



国利君乐，不可失也。”韩献子将新中军，且为仆大夫。<span class="q">兼大仆。○乐音洛，下“谓乐”同。将，子匠反，下注“军将”同。大仆，音泰。</span>公揖而入，献子从。公立於寝庭，<span class="q">路寝之庭。</span>

[疏]注“路寝之庭”。



　　○



谓献子曰：“何如？”<span class="q">问诸大夫言是非。</span>对曰：“不可。郇、瑕氏土薄水浅，<span class="q">土薄地下。</span>其恶易覯。<span class="q">恶，疾疢。覯，成也。○易，以豉反，下注同。覯，古豆反。疢，敕觐反；本或作“〈疒尔〉”，同。</span>

[疏]注“恶，疾疢。覯，成也”。



　　○



易覯则民愁，民愁则垫隘，<span class="q">垫隘，羸困也。○垫，丁念反。隘，於卖反。羸，劣伪反。</span>

[疏]“易覯”至“垫隘”。



　　○



於是乎有沈溺重膇之疾。<span class="q">沈溺，湿疾。重膇，足肿。○溺，乃历反。膇，治伪反，一音直愧反。足肿，章勇反，一音常勇反。</span>不如新田，<span class="q">今平阳绛邑县是。</span>土厚水深，居之不疾，<span class="q">高燥故。</span>有汾、氵会以流其恶。<span class="q">汾水出太原，经绛北，西南入河。氵会水出平阳绛县南，西入汾。恶，垢秽。○汾，扶云反。氵会，古外反。垢，古口反。</span>且民从教，<span class="q">无灾患。</span>十世之利也。

[疏]“且民”至“利也”。



　　○



夫山、泽、林、盬，国之宝也。国饶则民骄佚。<span class="q">财易致，则民骄侈。○佚音逸。</span>

[疏]注“财易”至“骄侈”。



　　○



近宝，公室乃贫，不可谓乐。”<span class="q">近宝，则民不务本。</span>

[疏]注“近宝，则民不务本”。



　　○



公说，从之。夏，四月，丁丑，晋迁于新田。<span class="q">为季孙如晋传。○说音悦。</span>

六月，郑悼公卒。<span class="q">终士贞伯之言。</span>

子叔声伯如晋，命伐宋。<span class="q">晋人命声伯。</span>秋，孟献子、叔孙宣伯侵宋，晋命也。

楚子重伐郑，郑从晋故也。<span class="q">前年楚晋盟。</span>

冬，季文子如晋，贺迁也。

晋栾书救郑，与楚师遇於绕角。<span class="q">绕角，郑地。</span>楚师还。晋师遂侵蔡。楚公子申、公子成以申、息之师救蔡，<span class="q">申、息，楚二县。○成音城。</span>御诸桑隧。<span class="q">汝南朗陵县东有桑里，在上蔡西南。○御，鱼吕反。隧音遂。</span>赵同、赵括欲战，请於武子，武子将许之。<span class="q">武子，栾书。</span>知庄子、<span class="q">荀首，中军佐。</span>范文子、<span class="q">士燮，上军佐。</span>韩献子<span class="q">韩厥，新中军将。</span>谏曰：“不可！吾来救郑，楚师去我，吾遂至於此，<span class="q">此蔡地。</span>是迁戮也。戮而不巳，又怒楚师，战必不克。<span class="q">迁戮不义，怒敌难当，故不克。</span>虽克，不令。成师以出，而败楚之二县，何荣之有焉？<span class="q">六军悉出，故曰成师。以大胜小，不足为荣。</span>若不能败，为辱已甚，不如还也。”乃遂还於是军师之欲战者众。或谓栾武子曰：“圣人与众同欲，是以济事，子盍众？<span class="q">盍，何不也。○帅，所类反，下注同。盍，户腊反。</span>子为大政，<span class="q">中军元帅。</span>将酌於民者也。<span class="q">酌取民心以为政。</span>子之佐十一人，<span class="q">六军之卿佐。</span>

[疏]“子之佐十一人”。



　　○



其不欲战者，三人而已。<span class="q">知、范、韩也。</span>欲战者可谓众矣。《商书》曰：‘三人占，从二人。’众故也。”<span class="q">《商书》，《洪范》。</span>

[疏]注“商书洪范”。



　　○



武子曰：“善钧，从众。<span class="q">钧，等也。</span>夫善，众之主也。三卿为主，可谓众矣。<span class="q">三卿，皆晋之贤人。</span>从之，不亦可乎？”<span class="q">传善栾书得从众之义，且为八年晋侵蔡传。</span>

【经】七年，春，王正月，鼷鼠食郊牛角，改卜牛。鼷鼠又食其角，乃免牛。<span class="q">（无传。称牛，未卜日。免，放也。免牛可也，不郊，非礼也。○鼷音兮。）</span>

[疏]“鼷鼠”至“免牛”。



　　○



　　○



　　○



吴伐郯。<span class="q">○郯音谈。</span>

夏，五月，曹伯来朝。

不郊，犹三望。<span class="q">无传。书不郊，间有事。三望，非礼。</span>

秋，楚公子婴齐帅师伐郑。

公会晋侯、齐侯、宋公、卫侯、曹伯、莒子、邾子、杞伯救郑。八月，戊辰，同盟于马陵。<span class="q">马陵，卫地。阳平元城韩东南有地名马陵。</span>公至自会。<span class="q">无传。</span>吴入州来。<span class="q">州来，楚邑。淮南下蔡县是也。</span>

冬，大雩。<span class="q">无传。书过。</span>

卫孙林父出奔晋。

【传】七年，春，吴伐郯。郯成。季文子曰：“中国不振旅，蛮夷入伐，而莫之或恤。<span class="q">（振，整也。旅，众也。）</span>无吊者也夫！<span class="q">（言中国不能相愍恤，故夷狄内侵。○夫音扶。）</span>《诗》曰：‘不吊昊天，乱靡有定。’其此之谓乎！<span class="q">（《诗·小雅》。刺在上者不能吊愍下民，故号天告乱。○昊，户老反。号，户刀反。）</span>

[疏]“诗曰”至“有定”。



　　○



有上不吊，其谁不受乱？<span class="q">上，谓霸主。</span>吾亡无日矣！”君子曰：“知惧如是，斯不亡矣！”

郑子良相成公以如晋，见，且拜师。<span class="q">谢前年晋救郑之师。为楚伐郑张本。○相，息亮反。见，贤遍反。</span>

夏，曹宣公来朝。

[疏]“曹宣公来朝”。



　　○



秋，楚子重伐郑，师于汜。<span class="q">汜，郑地。在襄城县南。○汎音凡。</span>诸侯救郑。郑共仲、侯羽军楚师，<span class="q">二子，郑大夫。○共音恭。○</span>囚郧公锺仪，献诸晋。八月，同盟于马陵，寻蟲牢之盟，且莒服故也。<span class="q">蟲牢盟在五年。莒本属齐，齐服，故莒从之。○郧，本亦作员，音云，邑名。</span>

晋人以锺仪归，囚诸军府。<span class="q">军藏府也。为九年晋侯见锺仪张本。○藏，才浪反。</span>

楚围宋之役，<span class="q">在宣十四年。</span>师还，子重请取於申、吕以为赏田，王许之。<span class="q">分申、吕之田以自赏。</span>申公巫臣曰：“不可。此申、吕所以邑也，是以为赋，以御北方。若取之，是无申、吕也，<span class="q">言申、吕赖此田成邑耳。不得此田，则无以出兵赋而二邑坏也。○“所以邑也”，一本作“所邑也”。御，鱼吕反。</span>晋、郑必至于汉。”王乃止。子重是以怨巫臣。子反欲取夏姬，巫臣止之，遂取以行，子反亦怨之。及共王即位，<span class="q">楚共王以鲁成公元年即位。○共音恭。</span>子重、子反杀巫臣之族子阎、子荡及清尹弗忌<span class="q">皆巫臣之族。○阎音盐。</span>及襄老之子黑要，<span class="q">以夏姬故，并怨黑要。○要，一遥反。</span>而分其室。子重取子阎之室，使沈尹与王子罢分子荡之室，子反取黑要与清尹之室。巫臣自晋遗二子书，<span class="q">子重、子反。○罢音皮，下同。遗，唯季反。</span>曰：“尔以谗慝贪惏事君，而多杀不辜，余必使尔罢於奔命以死！”巫臣请使於吴，晋侯许之。吴子寿梦说之。乃通吴于晋，<span class="q">寿梦，季札父。○慝，他得反。婪，力含反。请使，所吏反。梦，莫公反。说音悦。札，侧八反。</span>以两之一卒適吴，舍偏两之一焉。<span class="q">《司马法》：“百人为卒，二十五人为两。军九乘为小偏，十五乘为大偏。”盖留九乘车及一两二十五人，令吴习之。○卒，子忽反，注同。舍音赦，旧音舍。乘，绳证反。下注同。令，力呈反。</span>

[疏]“以两”至“一焉”。



　　○



与其射御，教吴乘车，教之战陈，教之叛楚。<span class="q">前是吴常属楚。○战陈，直觐反。</span>寘其子狐庸焉，使为行人於吴。吴始伐楚、伐巢、伐徐，<span class="q">巢、徐，楚属国。○置，之豉反。</span>子重奔命。<span class="q">救徐、巢。</span>马陵之会，吴入州来，子重自郑奔命。<span class="q">因伐郑而行。</span>子重、子反於是乎一岁七奔命。蛮夷属於楚者，吴尽取之，是以始大，通吴於上国。<span class="q">上国，诸夏。○夏，户稚反。</span>

卫定公恶孙林父。冬，孙林父出奔晋。<span class="q">林父，孙良夫之子。○恶，乌路反。</span>卫侯如晋，晋反戚焉。<span class="q">戚，林父邑。林父出奔，戚随属晋。○戚，七狄反。</span>

[疏]“戚林”至“属晋”。



　　○



【经】八年，春，晋侯使韩穿来言汶阳之田，归之于齐。<span class="q">（齐服事晋，故晋来语鲁，使还二年所取田。○语，鱼据反。）</span>

晋栾书帅师侵蔡。

公孙婴齐如莒。

宋公使华元来聘。

夏，宋公使公孙寿来纳币。<span class="q">昏聘不使卿，今华元将命，故特书之。宋公无主昏者，自命之，故称使也。公孙寿，荡意诸之父。</span>

[疏]注“昏聘”至“之父”。



　　○



晋杀其大夫赵同、赵括。<span class="q">传曰：“原、屏，咎之徒也。”明本不以德义自居，宜其见讨，故从告辞而称名。</span>

[疏]注“传曰”至“称名”。



　　○



秋，七月，天子使召伯来赐公命。<span class="q">诸侯即位，天子赐以命圭，与之合瑞。八年乃来，缓也。天子、天王，王者之通称。○通称，尺证反。</span>

[疏]注“诸侯”至“通称”。



　　○



冬，十月，癸卯，杞叔姬卒。<span class="q">前五年来归者。女既適人，虽见出弃，犹以成人礼书之。终为杞伯所葬，故称杞叔姬。</span>

晋侯使士燮来聘。

叔孙侨如会晋士燮、齐人、邾人伐郯。<span class="q">先谋而称会，盟主之命，不同之於列国。</span>

卫人来媵。<span class="q">古者诸侯取適夫人及左右媵，各有侄娣，皆同姓之国，国三人，凡九女，所以广继嗣也。鲁将嫁伯姬於宋，故卫来媵之。○媵，以证反，又绳证反。適，丁历反。侄，大结反；《字林》，丈一反。娣，大计反。</span>

[疏]注“古者”至“媵之”。



　　○



【传】八年春，晋侯使韩穿来言汶阳之田，归之于齐。季文子饯之，<span class="q">（饯，送行饮酒。○饯，钱浅反；《说文》云：“送去食也”；《字林》：“子扇反”；《毛诗》笺云：“祖而舍軷，饮酒於其侧曰饯。”）</span>

[疏]注“饯，送行饮酒”。



　　○



私焉，<span class="q">私与之言。</span>曰：“大国制义，以为盟主，

[疏]“大国”至“盟主”。



　　○



是以诸侯怀德畏讨，无有贰心。谓汶阳之田，敝邑之旧也，而用师於齐，使归诸敝邑。<span class="q">用师，鞍之战。</span>今有二命，曰‘归诸齐’。信以行义，义以成命，小国所望而怀也。信不可知，义无所立，四方诸侯，其谁不解体？<span class="q">言不复肃敬於晋。○复，扶又反。</span>

[疏]“信以”至“解体”。



　　○



《诗》曰：‘女也不爽，士贰其行。士也罔极，二三其德。’<span class="q">爽，差也。极，中也。《诗·卫风》。妇人怨丈夫不一其行，喻鲁事晋，犹女之事夫，不敢过差，而晋有罔极之心，反二三其德。○行，下孟反，注同。差，初卖反，又初佳反。</span>

[疏]“诗曰”至“其德”。



　　○



七年之中，一与一夺，二三孰甚焉？士之二三，犹丧妃耦，而况霸主？霸主将德是以，<span class="q">以，用也。○丧，息浪反。妃音配。耦，苦口反。</span>而二三之，其何以长有诸侯乎？《诗》曰：‘犹之未远，是用大简。’<span class="q">犹，图也。简，谏也。《诗·大雅》。言王者图事不远，故用大道谏之。○长，音如字，一音丁丈反。</span>行父惧晋之不远犹而失诸侯也，是以敢私言之。”

[疏]“诗曰”至“言之”。



　　○



晋栾书侵蔡，<span class="q">六年未得志故。</span>遂侵楚，获申骊。<span class="q">申骊，楚大夫。○骊，力驰反。</span>楚师之还也，<span class="q">谓六年遇於绕角时。</span>

[疏]“楚师之还也”。



　　○



晋侵沈，获沈子揖初，从知、范、韩也。<span class="q">绕角之役，栾书从知庄子、范文子、韩献子之言，不与楚战。自是常从其谋，师出有功，故传善之。沈国，今汝南平与县。○揖，徐音集，又於立反。与音馀，一音预。</span>君子曰：“从善如流，宜哉！<span class="q">宜有功也。如流，喻速。</span>《诗》曰：‘恺悌君子，遐不作人？’<span class="q">遐，远也。作，用也。《诗·大雅》。言文王能远用善人。不，语助。○恺，开在反，乐也。悌，徒礼反，易也。</span>

[疏]“诗曰”至“作人”。



　　○



求善也夫！作人，斯有功绩矣。”是行也，郑伯将会晋师，<span class="q">会伐蔡之师。○夫音扶。</span>门于许东门，大获焉。<span class="q">过许，见其无备，因攻之。○过，古禾反。</span>

声伯如莒，逆也。<span class="q">自为逆妇而书者，因聘而逆。○为，于伪反，下文“为赵婴”同。</span>

宋华元来聘，聘共姬也。<span class="q">穆姜之女，成公姊妹，为宋共公夫人。聘不应使卿，故传发其事而已。○共音恭。</span>

[疏]注“穆姜之女”。



　　○



夏，宋公使公孙寿来纳币，礼也。<span class="q">纳币应使卿。</span>

晋赵庄姬为赵婴之亡故，谮之于晋侯，<span class="q">赵婴亡在五年。</span>曰：“原、屏将为乱。”栾、郤为徵。<span class="q">栾氏、郤氏亦徵其为乱。</span>六月，晋讨赵同、赵括。武从姬氏畜于公宫。<span class="q">赵武，庄姬之子。庄姬，晋成公女。畜，养也。</span>

[疏]注“赵武”至“养也”。



　　○



以其田与祁奚。韩厥言於晋侯曰：“成季之勋，宣孟之忠，<span class="q">成季，赵衰。宣孟，赵盾。○祁，巨之反；《字林》：上尸反。衰，初危反。盾，徒本反。</span>而无后，为善者其惧矣。三代之令王，皆数百年保天之禄。夫岂无辟王？赖前哲以免也。<span class="q">言三代亦有邪辟之君，但赖其先人以免祸耳。○数，所主反。辟，匹亦反，注及下同。哲，陟列反。邪，似嗟反。</span>

[疏]“夫岂”至“免也”。



　　○



《周书》曰：‘不敢侮鳏寡，所以明德也。’”<span class="q">《周书·康诰》。言文王不侮鳏寡，而德益明。欲使晋侯之法文王。○侮，亡甫反。鳏，古顽反。</span>乃立武，而反其田焉。

秋，召桓公来赐公命。<span class="q">召桓公，周卿士。</span>

晋侯使申公巫臣如吴，假道于莒。与渠丘公立於池上，<span class="q">渠丘公，莒子朱也。池，城池也。渠丘，邑名，莒县有蘧里。○蘧，其居反。</span>

[疏]注“渠丘”至“蘧里”。



　　○



曰：“城已恶。”莒子曰：“辟陋在夷，其孰以我为虞？”<span class="q">虞，度也。○巳恶，如字；已，犹大也；本或作“城已恶矣”。度，待洛反。</span>对曰：“夫狡焉。<span class="q">狡，猾之人。○狡，交卯反。猾，干八反。</span>思启封疆以利社稷者，何国蔑有？唯然，故多大国矣。唯或思或纵也。<span class="q">世有思开封疆者，有纵其暴掠者，莒人当唯此为命。○疆，居良反，注同。唯然，音维；本或作虽，后人改也。掠音亮。</span>

[疏]“唯然”。



　　○



勇夫重闭，况国乎？”<span class="q">为明年莒溃传。○重，直龙反，又直勇反。闭，补计反，又补结反，一音户旦反。</span>

冬，杞叔姬卒。来归自杞，故书。<span class="q">愍其见出来归，故书卒也。若更適大夫，则不复书卒。○复，扶又反。</span>

晋士燮来聘，言伐郯也，以其事吴故。<span class="q">七年郯与吴成。</span>公赂之，请缓师。文子不可，<span class="q">文子，士燮。</span>曰：“君命无贰，失信不立。礼无加货，事无二成。<span class="q">公私不两成。</span>君后诸侯，是寡君不得事君也。<span class="q">欲与鲁绝。○后，如字；徐音胡豆反。</span>燮将复之。”季孙惧，使宣伯帅师会伐郯。

卫人来媵共姬，礼也。凡诸侯嫁女，同姓媵之，异姓则否。<span class="q">必以同姓者，参骨肉至亲，所以息阴讼。</span>

[疏]“卫人”至“则否”。



　　○



【经】九年，春，王正月，杞伯来逆叔姬之丧以归。

公会晋侯、齐侯、宋公、卫侯、郑伯、曹伯、莒子、杞伯，同盟于蒲。<span class="q">蒲，卫地，在长垣县西南。</span>公至自会。<span class="q">无传。</span>

二月，伯姬归於宋。<span class="q">宋不使卿逆，非礼。</span>

夏，季孙行父如宋致女。<span class="q">女嫁三月，又使大夫随加聘问，谓之致女。所以致成妇礼，笃昏姻之好。○好，呼报反。</span>

[疏]注“女嫁”至“之好”。



　　○



晋人来媵。<span class="q">媵伯姬也。</span>

秋，七月，丙子，齐侯无野卒。<span class="q">无传。五同盟。丙子，六月一日。书七月，从赴。</span>

[疏]注“五同盟”。



　　○



晋人执郑伯。<span class="q">郑伯既受盟于蒲，又受楚赂会於邓，故晋执之。称人者，晋以无道於民告诸侯。例在十五年。</span>晋栾书帅师伐郑。

冬，十有一月，葬齐顷公。<span class="q">无传。○顷音倾。</span>

楚公子婴齐帅师伐莒。庚申，莒溃。<span class="q">民逃其上曰溃。</span>楚人入郓。<span class="q">郓，莒别邑也。楚偏师入郓，故称人。</span>

秦人、白狄伐晋。

郑人围许。城中城。<span class="q">鲁邑也。在东海厚丘县西南。此闰月城，在十一月之后，十二月之前，故传曰“书时”。</span>

[疏]注“鲁邑”至“书时”。



　　○



【传】九年，春，杞桓公来逆叔姬之丧，请之也。<span class="q">（叔姬巳绝於杞，鲁复强请杞，使还取葬。○复，扶又反，下同。强，其丈反。）</span>杞叔姬卒，为杞故也。<span class="q">（还为杞妇，故卒称杞。○为，于伪反，下注“为鲁”、下文“为归汶阳”同。）</span>逆叔姬，为我也。<span class="q">（既弃而复逆其丧，明为鲁故。○“逆叔姬”绝句。“为我也”本或无“为”字。）</span>

为归汶阳之田故，诸侯贰於晋。<span class="q">归田在前年。</span>晋人惧，会於蒲，以寻马陵之盟。<span class="q">马陵在七年。</span>季文子谓范文子曰：“德则不竞，寻盟何为？”<span class="q">竞，强也。</span>范文子曰：“勤以抚之，宽以待之，坚疆以御之，明神以要之，柔服而伐贰，德之次也。”是行也，将始会吴，吴人不至。<span class="q">为十五年会锺离传。○御，鱼吕反。要，一遥反。</span>

二月，伯姬归于宋。<span class="q">为致女复命起。</span>

楚人以重赂求郑，郑伯会楚公子成于邓。<span class="q">为晋人执郑伯传。</span>

夏，季文子如宋致女，复命，公享之。赋《韩奕》之五章。<span class="q">《韩奕》，《诗·大雅》篇名。其五章言蹶父嫁女於韩侯，为女相所居，莫如韩乐。文子喻鲁侯有蹶父之德，宋公如韩侯，宋土如韩乐。○蹶，九卫反。为，于伪反。相，息亮反。乐音洛，下同。</span>穆姜出于房，再拜，曰：“大夫勤辱，不忘先君以及嗣君，施及未亡人，<span class="q">穆姜，伯姬母，闻文子言宋乐，喜而出谢其行劳。妇人夫死，自称未亡人。○施，以豉反。</span>先君犹有望也。<span class="q">言先君亦望文子之若此。</span>敢拜大夫之重勤。”又赋《绿衣》之卒章而入。<span class="q">《绿衣》，《诗·邶风》也。取其“我思古人，实获我心”，喻文子言得已意。○重，直勇反，又直用反。绿，如字；本又作褖，吐乱反，注同。邶音邶，又作昔阝。</span>

晋人来媵，礼也。<span class="q">同姓故。</span>

秋，郑伯如晋。晋人讨其贰於楚也，执诸铜鞮。<span class="q">铜鞮，晋别县，在上党。○鞮，丁兮反。</span>栾书伐郑，郑人使伯蠲行成，晋人杀之，非礼也。兵交，使在其间可也。<span class="q">明杀行人例。○蠲，古玄反，又音圭。使在，所吏反。</span>楚子重侵陈以救郑。<span class="q">陈与晋故。</span>晋侯观于军府，见锺仪，问之曰：“南冠而絷者，谁也？”<span class="q">南冠，楚冠。絷，拘执。○絷，中立反。拘，九于反。</span>

[疏]注“南冠楚冠”。



　　○



有司对曰：“郑人所献楚囚也。”使税之，<span class="q">郑献锺仪在七年。税，解也。○税，吐活反；徐始锐反，注同。</span>召而吊之。再拜稽首。问其族，对曰：“泠人也。”<span class="q">泠人，乐官。○泠，力丁反，依字作伶。</span>

[疏]注“泠人乐官”。



　　○



公曰：“能乐乎？”对曰：“先父之职官也，敢有二事？”<span class="q">言不敢学他事。</span>使与之琴，操南音。<span class="q">南音，楚声。○操，七刀反，下同。</span>公曰：“君王何如？”对曰：“非小人之所得知也。”固问之，对曰：“其为大子也，师、保奉之，以朝于婴齐而夕于侧也。<span class="q">婴齐，令尹子重。侧，司马子反。言其尊卿敬老。</span>不知其他。”公语范文子。文子曰：“楚囚，君子也。言称先职，不背本也；乐操土风，不忘旧也；称大子，抑无私也；<span class="q">舍其近事，而远称少小，以示性所自然，明至诚。○语，鱼据反。背音佩，下同。舍音舍。少，诗照反。</span>

[疏]注“舍其”至“至诚”。



　　○



名其二卿，尊君也。<span class="q">尊晋君也。</span>不背本，仁也；不忘旧，信也；无私，忠也；尊君，敏也。<span class="q">敏，达也。</span>仁以接事，信以守之，忠以成之，敏以行之，事虽大，必济。<span class="q">言有此四德，必能成大事。</span>君盍归之，使合晋、楚之成？”公从之，重为之礼，使归求成。<span class="q">为下十二月晋、楚结成张本。○盍，户腊反。</span>

冬，十一月，楚子重自陈伐莒，围渠丘。渠丘城恶，众溃，奔莒。戊申，楚入渠丘。<span class="q">月六日。</span>莒人囚楚公子平。楚人曰：“勿杀，吾归而俘。”莒人杀之。楚师围莒。莒城亦恶，庚申，莒溃。<span class="q">月十八日。</span>楚遂入郓，莒无备故也。<span class="q">终巫臣之言。</span>君子曰：“恃陋而不备，罪之大者也；备豫不虞，善之大者也。莒恃其陋，其不脩城郭，浃辰之间，而楚克其三都，无备也夫！<span class="q">浃辰，十二日也。○浃，子协反；徐又音子答反。夫音扶。</span>

[疏]注“浃辰，十二日也”。



　　○



《诗》曰：‘虽有丝、麻，无弃菅、蒯；虽有姬、姜，无弃蕉萃。凡百君子，莫不代匮。’言备之不可以巳也。”<span class="q">逸《诗》也。姬、姜，大国之女。蕉萃，陋贱之人。○菅，古颜反。蒯，苦怪反。蕉，在遥反。萃，在醉反。匮，其位反。</span>

[疏]“无弃菅蒯”。



　　○



秦人、白狄伐晋，诸侯贰故也。

郑人围许，示晋不急君也。<span class="q">此秋晋执郑伯。</span>是则公孙申谋之，曰：“我出师以围许，<span class="q">示不畏晋。</span>为将改立君者，而纾晋使。<span class="q">纾，缓也。勿亟遣使请晋，示欲更立君。○为将，并如字；或于为反，非也；本或作“伪将”。纾音舒。使，所吏反，注及下同。亟，纪力反，急也；或欺异反，数也。</span>晋必归君。”<span class="q">为明年晋侯归郑伯张本。</span>

“城中城”，书，时也。

十二月，楚子使公子辰如晋，报锺仪之使，请脩好结成。<span class="q">锺仪奉晋命归，故楚报之。○好，呼报反。</span>

【经】十年，春，卫侯之弟黑背帅师侵郑。

夏，四月，五卜郊，不从，乃不郊。<span class="q">无传。卜常祀，不郊，皆非礼，故书。</span>

[疏]注“卜常”至“故书”。正义曰：《曲礼》论卜筮云：“旬之外曰远某日，旬之内曰近某日。”则卜者每旬一卜。传称“启蛰而郊”，则周之三月，郊之大期。此云“五卜”者，当是三月三卜，四月又二卜，皆不吉，乃止也。僖三十一年传云“礼不卜常祀”，不应卜而卜，以不吉而不郊，皆非礼也。



五月，公会晋侯、齐侯、宋公、卫侯、曹伯伐郑。<span class="q">晋侯，太子州蒲也。称爵，见其生代父居位，失人子之礼。○见，贤遍反。</span>

[疏]注“晋侯”至“之礼”。



　　○



齐人来媵。<span class="q">无传。媵伯姬也。异姓来媵，非礼也。</span>

丙午，晋侯獳卒。<span class="q">六同盟。据传，丙午，六月七日。有日无月。○獳，乃侯反。</span>

[疏]注“六同盟”。



　　○



秋，七月，公如晋。

冬，十月。

【传】十年，春，晋侯使籴茷如楚，<span class="q">（籴茷，晋大夫。○籴，徐徒吊反；一音杜敖反，又土吊反。茷，扶废反，一音蒲发反，又蒲艾反。）</span>报大宰子商之使也。<span class="q">（子商，楚公子辰。使在前年。○大音泰。使，所吏反，下及注“使在”同。）</span>

卫子叔黑背侵郑，晋命也。<span class="q">晋命卫使侵郑。</span>

郑公子班闻叔申之谋。<span class="q">改立君之谋。</span>三月，子如立公子繻。<span class="q">子如，公子班。○繻音须。</span>夏，四月，郑人杀繻，立髡顽。子如奔许。<span class="q">髡顽，郑成公大子。○髡，苦门反。顽，如字，徐五班反。</span>栾武子曰：“郑人立君，我执一人焉，何益？不如伐郑而归其君，以求成焉。”晋侯有疾。五月，晋立大子州蒲以为君，而会诸侯伐郑。<span class="q">生立子为君，此父不父，子不子。经因书晋侯，其恶明。○州蒲，本或作“州满”。</span>郑子罕赂以襄锺，<span class="q">子罕，穆公子。襄锺，郑襄公之庙锺。</span>子然盟于脩泽，子驷为质。<span class="q">子然、子驷，皆穆公子。荧阳卷县东有脩武亭。○质音致。卷音权；《字林》，丘权反；如淳《汉书》同音。</span>辛巳，郑伯归。<span class="q">郑伯归不书，郑不告入。</span>

晋侯梦大厉，被发及地，搏膺而踊曰：“杀余孙，不义。<span class="q">厉，鬼也。赵氏之先祖也。八年，晋侯杀赵同、赵括，故怒。○被，皮寄反。搏音博。踊音勇。</span>

[疏]注“厉鬼”至“故怒”。



　　○



余得请於帝矣。”坏大门及寝门而入。公惧，入于室。又坏户。公觉，召桑田巫。<span class="q">桑田，巫邑。○坏音怪，下同。“及寝门”，一本无“及”字。觉，古孝反。</span>巫言如梦。<span class="q">巫云鬼怒，如公所梦。</span>公曰：“何如？”曰：“不食新矣。”<span class="q">言公不得及食新麦。</span>公疾病，求医于秦，秦伯使医缓为之。<span class="q">缓，医名。为，犹治也。○医，於其反。</span>未至，公梦疾为二竖子，曰：“彼良医也，惧伤我，焉逃之？”其一曰：“居肓之上，膏之下，若我何？”<span class="q">肓，鬲也。心下为膏。○“惧伤我”，绝句。焉，徐，於虔反；一读如字，属上句；逃之，绝句。肓，徐音荒；《说文》云：“心下鬲上也。”鬲音革。</span>

[疏]注“肓鬲”至“为膏”。



　　○



医至，曰：“疾不可为也，在肓之上，膏之下，攻之不可，达之不及，药不至焉，不可为也。”<span class="q">达，针。○攻音工。</span>公曰：“良医也。”厚为之礼而归之。六月，丙午，晋侯欲麦，<span class="q">周六月，今四月，麦始孰。</span>使甸人献麦，<span class="q">甸人，主为公田者。○甸，徒练反。</span>馈人为之。召桑田巫，示而杀之。将食，张，如厕，陷而卒。<span class="q">张，腹满也。○馈，其愧反。为，如字。张，中亮反，注同。</span>小臣有晨梦负公以登天，及日中，负晋侯出诸厕，遂以为殉。<span class="q">传言巫以明术见杀，小臣以言梦自祸。</span>

郑伯讨立君者，戊申，杀叔申、叔禽。<span class="q">叔禽，叔申弟。</span>

[疏]注“叔禽，叔申弟”。



　　○



君子曰：“忠为令德，非其人犹不可，况不令乎？”<span class="q">言申叔为忠，不得其人，还害身。</span>

[疏]“忠为”至“令乎”。



　　○



秋，公如晋，<span class="q">亲吊，非礼。</span>晋人止公，使逆葬。於是籴茷未反。<span class="q">是春晋使籴茷至楚结成。晋谓鲁二於楚，故留公。须籴茷还，验其虚实。</span>冬，葬晋景公。公送葬，诸侯莫在。鲁人辱之，故不书，讳之也。<span class="q">讳不书晋葬也。</span>