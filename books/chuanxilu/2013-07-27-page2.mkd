---
title: 知止而後有定
group: 以下門人徐愛錄
chapter: 傳習錄卷上〔2〕
category: 传习录
tags: [王阳明]
permalink: /books/chuanxilu/2.html
date: 2013-12-25 00:00:00 +0800
layout: book_page
---

愛問，「『知止而後有定』[^1]，朱子以爲『事事物物皆有定理』[^2]，似與先生之說相戾。先生曰，「於事事物物上求至善，却是義外也[^3]。至善是心这本體。只是明明德到至精至一[^4]處便是。然亦未嘗離却事物。本註所謂『盡夫天理之极，而无一毫人欲之私』[^5]者，得之。」

> 刘宗周云：天理人欲四字，是朱王印合处，何必晚年定论？(遗编，卷十三，页一上。何必晚年定论？又黄宗羲引，见明儒学案，卷十，姚江学案，页十二下)。晚年定论附见传习录下卷之末。黄宗羲姚江学案所载语录，採宗周之阳明传信录，并其评语。
> 孙奇逢云：不专在事物上，却亦不离却事物，便活。
> 施邦曜云：学问到精而一，万事毕矣。夫子所谓一贯即此。

[^1]:定。大学经文。
[^2]:定理。朱子，大学或问页十五下云，「能知所止，则方寸之间，事事物物替有定理」。大学章句注云，「止者所富止之地。即至善之所在也。知之，则志有定向」。朱子语类，卷十四，页四四八，子升问日，注與或筒「语似不同。何也」?曰，「也只一般」。 
[^3]:義外。孟子，告子篇第六上，第四章，「仁，内也，非外也。羲，外也，非内也」。 
[^4]:精一。书经，大禹谟，第十五节，"人心惟危(易私故险)，道心(依道之心)惟微(细微)。惟精(不杂形气之私)惟一(专一依据义理)，允执厥中"。 
[^5]:人欲之私。朱子大学章句注此句云，"言明明德新民，皆当至于至善之地而不迁。盖必其有以尽于天理之极，而无一毫人欲之私也"。语类卷十四讨论此章甚多。 



