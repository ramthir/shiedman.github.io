---
title: 博文爲約禮功夫
group: 以下門人徐愛錄
chapter: 傳習錄卷上〔9〕
category: 传习录
tags: [王阳明]
permalink: /books/chuanxilu/9.html
date: 2014-03-31 01:49:00 +0800
layout: book_page 
---

愛問，「先生以博文爲約禮①功夫。深思之未能得略。請開示」。先生曰，「『禮』字卽 是『理』字。理之發見可見者謂之文。文之隱微不可見者謂之理。只是一物。約禮只是要此 心純是一箇天理。要此心純是天理，須就理之發見處用功。如發見於事親時，就在事親上學 存此天理。發見於事君時，就在事君上學存此天理。發見於處富貴貧賤時，就在處富貴貧賤 上學存此天理。發見於處患難夷狄時，就在處患難夷狄上②學存此天理。至於作止語默，無處不然。隨他發見處，卽就那上面學箇存天理。這便是博學之於文，便是約禮的功夫。博文 卽是惟精。約禮卽是惟一③。

+ ①博約，見第六條，註三。
+ ②夷狄。中庸，第十四章，「素富貴，行乎富貴。素貧賤，行乎貧賤。素夷狄，行乎夷狄。素患難，行 乎患難。君子無入而不自得也」。
+ ③精一,見第二條，註四。
{: .footnote}

> 許舜屏云：以「精一」二字釋博約之道，是直隨時隨地無一而非，卽無一而非知之所存 也」。


