---
title: 卷九 庄十一年
category: 春秋左传正义
author: 晋·杜预(注), 唐·孔颖达(疏)
date: 2014-05-27 08:52:32 +0800
permalink: /books/Chronicle_of_Zuo/09.html
layout: book_page
---

【经】十有一年，春，王正月。<span class="q">（无传。）</span>

夏，五月，戊寅，公败宋师于鄑。<span class="q">鄑，鲁地。传例曰：“敌未陈曰败某师。”○鄑，子斯反。</span>

[疏]十一年“公败宋师于鄑”。



　　○



秋，宋大水。<span class="q">公使吊之，故书。</span>

冬，王姬归于齐。<span class="q">鲁主昏，不书齐侯逆，不见公。</span>

【传】十一年，夏，宋为乘丘之役故，侵我。公御之。宋师未陈而薄之，败诸鄑。凡师，敌未陈曰败某师，<span class="q">（通谓设权谲变诈以胜敌，彼我不得成列，成列而不得用，故以未陈独败为文。○为乘，于伪反。陈，直觐反，下及注皆同。）</span>

[疏]注“通谓”至“为文”。



　　○



皆陈曰战，<span class="q">坚而有备，各得其所，成败决於志力者也。</span>

[疏]注“坚而”至“者也”。



　　○



大崩曰败绩，<span class="q">师徒桡败，若沮岸崩山，丧其功绩，故曰败绩。○桡，乃孝反，一音乃巧反。沮，在吕反，坏也，一音子馀反。岸崩谓之沮。丧，息浪反。</span>

[疏]注“师徒”至“败绩”。



　　○



得儁曰克，<span class="q">谓若大叔段之比，才力足以服众，威权足以自固。进不成，为外寇强敌，退复狡壮，有二君之难，而实非二君，克而胜之，则不言彼败绩，但书所克之名。○儁音俊，本或作俊。比，必利反。复，扶又反。狡壮，交卯反，下测亮反。难，乃旦反。</span>

[疏]注“谓若”至“之名”。



　　○



覆而败之曰取某师，<span class="q">覆，谓威力兼备，若罗网所掩覆，一军皆见禽制，故以取为文。</span>

[疏]注“覆谓”至“为文”。



　　○



京师败曰王师败绩于某。<span class="q">王者无敌於天下，天下非所得与战者。然春秋之世，据有其事，事列於经，则不得不因申其义。有时而败，则以自败为文，明天下莫之得校。○京师败，本或作京师败绩者，非。校音教。</span>

[疏]注“王者”至“得校”。



　　○



秋，宋大水。公使吊焉，曰：“天作淫雨，害於粢盛，若之何不吊？<span class="q">不为天所愍吊。</span>对曰：“孤实不敬，天降之灾，又以为君忧，拜命之辱。”<span class="q">谢辱厚命。</span>臧文仲曰：“宋其兴乎！<span class="q">臧文仲，鲁大夫。</span>禹、汤罪己，其兴也悖焉；<span class="q">悖，盛貌。○悖，蒲忽反，一作勃，同。</span>桀、纣罪人，其亡也忽焉。<span class="q">忽，速貌。○纣，直久反。</span>

[疏]“禹、汤罪己，桀、纣罪人”。



　　○



且列国有凶，称孤，礼也。<span class="q">列国，诸侯。无凶则常称寡人。</span>

[疏]注“列国”至“寡人”。



　　○



言惧而名礼，其庶乎！”<span class="q">言惧，罪己；名礼，称孤；其庶，庶几於兴。○“言惧而名礼”，绝句。或以“名”绝句者，非。</span>既而闻之曰：“公子御说之辞也。”宋庄公子。○御，鱼吕反，本或作御。说音悦。臧孙达曰：“是宜为君，有恤民之心。”

[疏]“既而”至“之心”。



　　○



冬，齐侯来逆共姬。<span class="q">齐桓公也。○共音恭。</span>

乘丘之役，<span class="q">在十年。</span>公以金仆姑射南宫长万，<span class="q">金仆姑，矢名。南宫长万，宋大夫。○射，食亦反。长，丁丈反。</span>

[疏]注“金仆姑，矢名”。



　　○



公右歂孙生搏之。<span class="q">搏，取也。不书获，万时未为卿。○歂，市专反。搏音博。</span>

[疏]“公右颛孙生搏之”。



　　○



宋人请之，宋公靳之，<span class="q">戏而相愧曰靳。鲁听其得还。○靳，居觐反；服云，耻而恶之曰靳。</span>

[疏]注“戏而”至“得还”。



　　○



曰：“始，吾敬子。今子，鲁囚也，吾弗敬子矣！”病之。<span class="q">万不以为戏，而以为已病，为宋万弑君传。</span>

【经】十有二年，春，王三月，纪叔姬归于酅。<span class="q">（无传。纪侯去国而死，叔姬归鲁。纪季自定於齐而后归之。全守节义以终妇道，故系之纪而以初嫁为文，贤之也。来归不书，非宁，且非大归。○酅音携。）</span>

[疏]十二年注“纪侯”至“大归”。



　　○



夏，四月。

秋，八月，甲午，宋万弑其君捷及其大夫仇牧。<span class="q">捷，闵公，不书，葬，乱也。万及仇牧皆宋卿。仇牧称名，不警而遇贼，无善事可褒。○警，居领反。</span>

[疏]注“捷闵”至“可褒”。



　　○



冬，十月，宋万出奔陈。<span class="q">奔例在宣十年。</span>

【传】十二年，秋，宋万弑闵公于蒙泽。<span class="q">（蒙泽，宋地。梁国有蒙县。）</span>

[疏]注“蒙泽”至“蒙县”。



　　○



遇仇牧于门，批而杀之。<span class="q">手批之也。○批，普迷反，又蒲穴反；《字林》云，击也，父节反。</span>遇大宰督于东宫之西，又杀之。<span class="q">杀督不书，宋不以告。○大音泰。</span>立子游，<span class="q">子游，宋公子。</span>

[疏]注“子游宋公子”。



　　○



群公子奔萧，公子御说奔亳。<span class="q">萧，宋邑，今沛国萧县，亳，宋邑，蒙县西北有亳城。○亳，步各反。</span>南宫牛、猛获帅师围亳。<span class="q">牛，长万之子。猛获，其党。</span>○冬，十月，萧叔大心<span class="q">叔，萧大夫名。</span>

[疏]注“叔萧大夫名”。



　　○



及戴、武、宣、穆、庄之族，<span class="q">宋五公之子孙。</span>以曹师伐之。杀南宫牛于师，杀子游于宋，立桓公。<span class="q">桓公，御说。</span>猛获奔卫；南宫万奔陈，以乘车辇其母，一日而至。<span class="q">乘车，非兵车。驾人曰辇。宋去陈二百六十里，言万之多力。○“南宫万奔陈”，本或作“长万”，“长”衍字也，下亦然。乘，绳证反，注同。</span>宋人请猛获于卫。卫人欲勿与，石祁子曰：“不可！<span class="q">石祁子，卫大夫。</span>天下之恶一也，恶於宋而保於我，保之何补？得一夫而失一国，与恶而弃好，非谋也。”<span class="q">宋、卫本同好国。○好，呼报反，注同。</span>卫人归之。亦请南宫万于陈，以赂。

[疏]“于陈，以赂。”正义曰：断“以赂”为句，言用赂请于陈也。请猛获于卫，不言以赂，盖於卫无赂。



陈人使妇人饮之酒，而以犀革裹之。比及宋，手足皆见。宋人皆醢之，<span class="q">醢，肉酱。并醢猛获，故言“皆”。○“亦请南宫长万於陈以赂”绝句。饮，於鸩反。犀音西。裹音果。比，必利反。见，贤遍反。醢音海。</span>

【经】十有三年，春，齐侯、宋人、陈人、蔡人、邾人会于北杏。<span class="q">（北杏，齐地。○杏，户猛反。）</span>

夏，六月，齐人灭遂。<span class="q">遂国在济北蛇丘县东北。○蛇音移。</span>

秋，七月。

冬，公会齐侯，盟于柯。<span class="q">此柯，今济北东阿，齐之阿邑。犹祝柯今为祝阿。○柯，古何反。</span>

【传】十三年，春，会于北杏，以平宋乱。<span class="q">（宋有弑君之乱，齐桓欲脩霸业。）</span>

[疏]十三年传注“宋有”至“霸业”。



　　○



遂人不至。

夏，齐人灭遂而戍之。<span class="q">戍，守也。</span>

冬，盟于柯，始及齐平也。<span class="q">始与齐桓通好。○好，呼报反。</span>

宋人背北杏之会。<span class="q">○背音佩。十四年经、注同。</span>

【经】十有四年，春，齐人、陈人、曹人伐宋。<span class="q">（背北杏会故。）</span>

夏，单伯会伐宋。<span class="q">既伐宋，单伯乃至，故曰会伐宋。单伯，周大夫。</span>

[疏]“十四年注既伐”至“大夫”。



　　○



秋，七月，荆入蔡。<span class="q">入例在文十五年。</span>

冬，单伯会齐侯、宋公、卫侯、郑伯于鄄。<span class="q">鄄，卫地，今东郡鄄城也。齐桓脩霸业，卒平宋乱，宋人服从，欲归功天子，故赴以单伯会诸侯为文。○于鄄，音绢。甄城，音绢，一音真，或音盭，又举然反；或作鄄。</span>

[疏]“单伯”至“于鄄”。



　　○



【传】十四年，春，诸侯伐宋，齐请师于周。<span class="q">（齐欲崇天子，故请师。假王命以示大顺。经书人，传言诸侯者，总众国之辞。）</span>

[疏]注“齐欲”至“之辞”。



　　○



夏，单伯会之，取成于宋而还。

郑厉公自栎侵郑，<span class="q">厉公以桓十五年入栎，遂居之。○栎音历。</span>及大陵，获傅瑕。<span class="q">大陵，郑地。傅瑕，郑大夫。</span>傅瑕曰：“苟舍我，吾请纳君。”与之盟而赦之。六月，甲子，傅瑕杀郑子及其二子，而纳厉公。<span class="q">郑子，庄四年称伯，会诸侯。今见杀，不称君，无谥者，微弱，臣子不以君礼成丧告诸侯。○舍音舍。郑子，子仪。</span>初，内蛇与外蛇斗於郑南门中，内蛇死。六年而厉公入。

[疏]“六年而厉公入”。○服虔云：“蛇，北方水物，水成数六，故六年而厉公入。”



公闻之，问於申繻曰：“犹有妖乎？”对曰：“人之所忌，其气焰以取之。妖由人兴也。<span class="q">《尚书·洛诰》：“无若火始焰焰。”未盛而进退之时，以喻人心不坚正。○蛇，市奢反。繻音须。妖，於骄反。焰以，音艳。诰，古报反。</span>人无衅焉，妖不自作。人弃常，则妖兴，故有妖。”

[疏]“犹有”至“有妖”。



　　○



厉公入，遂杀傅瑕。使谓原繁曰：“傅瑕贰，<span class="q">言有二心於已。○衅，许靳反。</span>周有常刑，既伏其罪矣。纳我而无二心者，吾皆许之上大夫之事，吾原与伯父图之。<span class="q">上大夫，卿也。伯父谓原繁，疑原繁有二心。</span>且寡人出，伯父无里言。<span class="q">无纳我之言。○里音里。</span>入，又不念寡人，<span class="q">不亲附已。</span>寡人憾焉！”对曰：“先君桓公命我先人典司宗礻石。<span class="q">桓公，郑始受封君也。宗礻石，宗庙中藏主石室。言已世为宗庙守臣。○憾，户暗反。礻石音石，藏主石函也。守，手又反。</span>

[疏]注“桓公”至“守臣”。



　　○



社稷有主，而外其心，其何贰如之？苟主社稷，国内之民其谁不为臣？臣无二心，天之制也。子仪在位十四年矣，<span class="q">子仪，郑子也。</span>而谋召君者，庸非二乎？<span class="q">庸，用也。</span>庄公之子，犹有八人，若皆以官爵行赂劝贰而可以济事，君其若之何？臣闻命矣。”乃缢而死。<span class="q">○“庄公之子，犹有八人”，传唯见四人：子忽、子亹、子仪并死，独厉公在。八人名字，记传无闻。缢，一赐反。</span>○蔡哀侯为莘故，绳息妫以语楚子。<span class="q">莘役在十年。绳，誉也。○为莘，于伪反，下所巾反。语，鱼据反。绳，食承反；《说文》作譝。誉音馀，又如字。</span>

[疏]注“绳，誉也”。



　　○



楚子如息，以食入享，遂灭息，<span class="q">伪设享食之具。○食音嗣，注同。</span>以息妫归。生堵敖及成王焉，未言。<span class="q">未与王言。○堵敖，丁古反，下五羔反。杜云：楚人谓未成君为敖。《史记》作杜敖。</span>楚子问之，对曰：“吾一妇人而事二夫，纵弗能死，其又奚言？”楚子以蔡侯灭息，遂伐蔡。<span class="q">欲以说息妫。○说音悦。</span>秋，七月，楚入蔡。君子曰：“《商书》所谓‘恶之易也，如火之燎于原，不可乡迩，其犹可扑灭’者，其如蔡哀侯乎！”<span class="q">《商书·盘庚》。言恶易长而难灭。○易，以豉反，注同。燎，力召反。又力吊反。乡，许亮反。朴，普卜反。般，步丹反，本又作盘。长，丁丈反。</span>

“冬，会于鄄”，宋服故也。

【经】十有五年，春，齐侯、宋公、陈侯、卫侯、郑伯会于鄄。

夏，夫人姜氏如齐。<span class="q">无传。夫人，文姜，齐桓公姊妹。父母在则礼有归宁，没则使卿宁。</span>

[疏]注“夫人”至“宁卿”。



　　○



秋，宋人、齐人、邾人伐郳。<span class="q">宋主兵，故序齐上。○郳，五兮反。</span>郑人侵宋。

冬，十月。

【传】十五年，春，复会焉，齐始霸也。<span class="q">（始为诸侯长。○复，扶又反。长，丁丈反。）</span>

秋，诸侯为宋伐郳。<span class="q">郳，附庸，属宋而叛，故齐桓为之伐郳。○为宋，于伪反。</span>

郑人间之而侵宋。<span class="q">○间，间厕之间，一本作闻。</span>

【经】十有六年，春，王正月。

夏，宋人、齐人、卫人伐郑。<span class="q">宋主兵也。班序上下，以国大小为次，征伐则以主兵为先，《春秋》之常也。他皆放此。</span>

[疏]“十六年注宋主”至“放此”。



　　○



秋，荆伐郑。冬，十有二月，会齐侯、宋公、陈侯、卫侯、郑伯、许男、滑伯、滕子，同盟于幽。<span class="q">书会，鲁会之。不书其人，微者也。言同盟，服异也。陈国小，每盟会皆在卫下，齐桓始霸，楚亦始彊，陈侯介於二大国之间，而为三恪之客，故齐桓因而进之，遂班在卫上，终於《春秋》。滑国都费，河南缑氏县。幽，宋地。○介音界。“为三恪”，苦各反；本或作“为三恪之客”。费，扶味反，又音秘。缑，古侯反，一音苦侯反。</span>

[疏]注“书会”至“宋地”。



　　○



邾子克卒。<span class="q">无传。克，仪父名。称子者，盖齐桓请王命以为诸侯，再同盟。</span>

[疏]注“克仪”至“同盟”。



　　○



【传】十六年，夏，诸侯伐郑，宋故也。<span class="q">（郑侵宋故。○“宋故也”，本或作“为宋故”。）</span>

郑伯自栎入，<span class="q">在十四年。</span>缓告于楚。秋，楚伐郑及栎，为不礼故也。郑伯治与於雍纠之乱者，<span class="q">在桓十五年。○为，于伪反。与音预。</span>九月，杀公子阏，刖强鉏。<span class="q">二子，祭仲党。断足曰刖。○公子阏，安末反。案隐十一年，郑有公孙阏，距此三十五年，不容复有公子阏。若非“阏”字误，则“子”当为“孙”。刖音月，又五刮反。鉏，仕鱼反。断，丁管反。</span>

[疏]注“二子”至“曰刖”。



　　○



公父定叔出奔卫。<span class="q">共叔段之孙。定，谥也。○父音甫。王音如字。共音恭。</span>三年而复之，曰：“不可使共叔无后於郑。”使以十月入，曰：“良月也，就盈数焉。”<span class="q">数满於十。</span>

[疏]注“满於十”。



　　○



君子谓“强鉏不能卫其足”。<span class="q">言其不能早辟害。</span>

冬，“同盟于幽”，郑成也。

王使虢公命曲沃伯以一军为晋侯。<span class="q">曲沃武公遂并晋国，僖王因就命为晋侯。小国，故一军。○并，如字；王，必政反。</span>

[疏]注“曲沃”至“一军”。



　　○



初，晋武公伐夷，执夷诡诸。<span class="q">夷诡诸，周大夫。夷，采地名。○诡，九委反。采，七代反，后放此。</span>蒍国请而免之。<span class="q">蒍国，周大夫。○蒍，于委反。</span>既而弗报，<span class="q">诡诸不报施於蒍国。○施，始豉反。</span>故子国作乱，谓晋人曰：“与我伐夷而取其地。”<span class="q">使晋取夷地，</span>遂以晋师伐夷，杀夷诡诸。周公忌父出奔虢。<span class="q">周公忌父，王卿士，辟子国之难。○难，乃旦反。</span>惠王立而复之。<span class="q">鲁桓十五年，经书“桓王崩”。鲁庄三年，经书“葬桓王”。自此以来，周有庄王，又有僖王，崩、葬皆不见於经传。王室微弱，不能复自通於诸侯，故传因周公忌父之事而见惠王。惠王立在此年之末。○不见，贤遍反，下同。复自，扶又反。</span>

[疏]注“鲁桓”至“之末”。



　　○



【经】十有七年，春，齐人执郑詹。<span class="q">（齐桓始霸，郑既伐宋，又不朝齐。詹为郑执政大臣，诣齐见执，不称行人，罪之也。行人例在襄十一年。诸执大夫，皆称人以执之，大夫贱故。○詹，之廉反。始伯，音霸，又如字，本又作霸。）</span>

[疏]十七年注“齐桓”至“贱故”。



　　○



夏，齐人歼于遂。<span class="q">歼，尽也。齐人戍遂，玩而无备，遂人讨而尽杀之，故时史因以自尽为文。○歼，子廉反。玩，五乱反。而尽，津忍反。</span>

[疏]注“歼尽”至“为文”。正义曰：“歼，尽也”，《释诂》文，舍人曰：“歼，众之尽也。”时史恶其轻敌，而以自尽为文，罪齐戍也。《释例》曰：“齐人歼于遂，郑弃其师，亦时史即事以安文，或从赴辞，故传亦不显明义例也。”



秋，郑詹自齐逃来。<span class="q">无传。詹不能伏节守死以解国患，而遁逃苟免，书逃以贱之。○遁，徒逊反。</span>

[疏]注“詹不”至“贱之”。



　　○



冬，多麋。<span class="q">无传。麋多则害五稼，故以灾书。○麋，亡悲反。</span>

[疏]注“麋多”至“灾书”。



　　○



【传】“十七年，春，齐人执郑詹”，郑不朝也。

夏，遂因氏、颌氏、工娄氏、须遂氏飨齐戍，醉而杀之，齐人歼焉。<span class="q">飨，酒食也。四族，遂之彊宗。齐灭遂，戍之，在十三年。○颌，乌纳反。又苦答反。娄，力侯反。飨，本作享。</span>

【经】十有八年，春，王三月，日有食之。<span class="q">（无传。不书日，官失之。）</span>

[疏]十八年注“不书日，官失之”。



　　○



夏，公追戎于济西。<span class="q">戎来侵鲁，公逐之於济水之西。</span>

秋，有{或虫}。<span class="q">{或虫}，短狐也。盖以含沙射人为灾。○{或虫}，本又作蜮，音或；《本草》谓之射工。短弧，本又作断，同，丁管反。弧又作狐，音胡。射人，食亦反。</span>

[疏]注“蜮短”至“为灾”。



　　○



冬，十月。

【传】十八年，春，虢公、晋侯朝王，王飨醴，命之宥。<span class="q">（王之觐群后，始则行飨礼，先置醴酒，示不忘古。饮宴则命以币物。宥，助也，所以助欢敬之意，言备设。○醴，音礼。宥音又。）</span>

[疏]注“王之”至“备设”。



　　○



皆赐玉五瑴，马三匹。非礼也。<span class="q">双玉为瑴。○瑴音角，字又作钰。</span>

[疏]注“双玉为瑴”。



　　○



王命诸侯，名位不同，礼亦异数，不以礼假人。<span class="q">侯而与公同赐，是借人礼。○借，子夜反。</span>

[疏]注“侯而”至“人礼”。



　　○



虢公、晋侯、郑伯使原庄公逆王后于陈。陈妫归于京师，<span class="q">虢、晋朝王，郑伯又以齐执其卿，故求王为援，皆在周，倡义为王定昏。陈人敬从。得同姓宗国之礼，故传详其事。不书，不告。○为王，于伪反。实惠后，陈妫后号惠后，宠爱少子，乱周室，事在僖二十四年，故传於此并正其后称。</span>

夏，公追戎于济西。不言其来，讳之也。<span class="q">戎来侵鲁，鲁人不知，去乃追之，故讳不言其来。</span>

[疏]注“戎来”至“其来”。



　　○



秋，有蜮，为灾也。

初，楚武王克权，使斗缗尹之。<span class="q">权，国名，南郡当阳县东南有权城。斗缗。楚大夫。○缗，亡巾反。</span>

[疏]“斗缗尹之”。



　　○



以叛，围而杀之。<span class="q">缗以权叛。○以叛，绝句；本或作畔，俗字也。</span>迁权於那处，<span class="q">那处，楚地，南郡编县东南有那口城。○那处，那又作再阝，同，乃多反；下昌吕反，又昌虑反。编，必绵反，一音步典反。</span>使阎敖尹之。<span class="q">阎敖，楚大夫。</span>及文王即位，与巴人伐申而惊其师。<span class="q">惊巴师。</span>巴人叛楚而伐那处，取之，遂门于楚。<span class="q">攻楚城门。</span>阎敖游涌而逸。<span class="q">涌水在南郡华容县。阎敖既不能守城，又游涌水而走。○涌音勇，水名。</span>楚子杀之。其族为乱。冬，巴人因之以伐楚。

【经】十有九年，春，王正月。

夏，四月。

秋，公子结媵陈人之妇于鄄，遂及齐侯、宋公盟。<span class="q">无传。公子结，鲁大夫。《公羊》、《穀梁》皆以为鲁女媵陈侯之妇，其称陈人之妇，未入国，略言也。大夫出竟，有可以安社稷、利国家者，则专之可也。结在鄄闻齐、宋有会，权事之宜，去其本职，遂与二君为盟，故备书之。本非鲁公意，而又失媵陈之好，故冬各来伐。○媵，以证反，又绳证反，送也。竟音境。好，呼报反。</span>

[疏]“十九年注公子”至“来伐”。



　　○



夫人姜氏如莒。<span class="q">无传。非父母国而往，书奸。</span>

[疏]注“非父”至“书奸”。



　　○



冬，齐人、宋人、陈人伐我西鄙。<span class="q">无传。幽之盟鲁使微者会，鄄之盟又使媵臣行，所以受敌。鄙，边邑。</span>

【传】十九年，春，楚子御之，大败於津。<span class="q">（御巴人，为巴人所败。津，楚地，或曰江陵县有津乡。）</span>还，鬻拳弗纳。遂伐黄，<span class="q">（鬻拳，楚大阍。黄，嬴姓国，今弋阳县。○鬻音育。拳，求圆反。阍音昏，守门人也。嬴音盈，姓也，字从女。）</span>

[疏]注“黄嬴姓”。



　　○



败黄师于踖陵。<span class="q">踖陵，黄地。○踖，在亦反，一音七略反。</span>还，及湫，有疾。<span class="q">南郡鄀县东南有湫城。○湫，子小反。鄀音若。</span>夏，六月，庚申，卒。鬻拳葬诸夕室，<span class="q">夕室，地名。○夕，朝夕之夕。</span>亦自杀也，而葬於绖皇。<span class="q">绖皇，冢前阙。生守门，故死不失职。○绖，田结反。绖皇，阙也。</span>

[疏]注“绖皇”至“失职”。



　　○



初，鬻拳强谏楚子，楚子弗从，临之以兵，惧而从之。鬻拳曰：“吾惧君以兵，罪莫大焉。”遂自刖也。楚人以为大阍，谓之大伯，<span class="q">若今城门校尉官。○强，其丈反。大伯音泰。校，户教反，字从木。</span>

[疏]“以为大阍，谓之大伯”。



　　○



使其后掌之。<span class="q">使其子孙常主此官。</span>君子曰：“鬻拳可谓爱君矣，谏以自纳於刑，刑犹不忘纳君於善。”<span class="q">言爱君，明非臣法也。楚能尽其忠爱，所以兴。</span>

[疏]注“言爱君，明非臣法也”。



　　○



初，王姚嬖于庄王，生子颓。<span class="q">王姚，庄王之妾也，姚姓也。○姚，羊消反。嬖，必计反。颓，徒回也。</span>子颓有宠，蒍国为之师。及惠王即位，<span class="q">周惠王，庄王孙。</span>取蒍国之圃以为囿。<span class="q">圃，园也。囿，苑也。○圃，必古反，又音布。囿音又。徐，于自反。苑，於阮反。</span>

[疏]注“圃，园也；囿，苑也”。



　　○



边伯之宫近於王宫，王取之。<span class="q">边伯，周大夫。○近，附近之近。</span>王夺子禽、祝跪与詹父田，<span class="q">三子，周大夫。○跪，求委反。</span>而收膳夫之秩，<span class="q">膳夫，石速也。秩，禄也。○收，式周反。</span>故蒍国、边伯、石速、詹父、子禽、祝跪作乱，因苏氏。<span class="q">苏氏，周大夫，桓王夺其十二邑以与郑，自此以来遂不和。</span>

秋，五大夫奉子颓以伐王，<span class="q">石速，士也，故不在五大夫数。</span>不克，出奔温。<span class="q">温，苏氏邑。</span>苏子奉子颓以奔卫。卫师、燕师伐周。<span class="q">燕，南燕。</span>

冬，立子颓。

【经】二十年，春，王二月，夫人姜氏如莒。<span class="q">（无传。）</span>

夏，齐大灾。<span class="q">无传。来告以大，故书。天火曰灾，例在宣十六年。</span>

[疏]二十年注“来告”至“六年”。



　　○



秋，七月。

冬，齐人伐戎。<span class="q">无传。</span>

【传】二十年，春，郑伯和王室，不克。<span class="q">（克，能也。）</span>执燕仲父。<span class="q">（燕仲父，南燕伯，为伐周故。○为伐，于伪反，下文同。）</span>

[疏]注“燕仲父南燕伯”。



　　○



夏，郑伯遂以王归，王处于栎。秋，王及郑伯入于邬。<span class="q">邬，王所取郑邑。○邬，乌苦反。</span>遂入成周，取其宝器而还。冬，王子颓享五大夫乐及徧舞。<span class="q">皆舞六代之乐。○徧音遍。</span>

[疏]注“皆舞六代之乐”。



　　○



郑伯闻之，见虢叔，<span class="q">叔，虢公字。</span>曰：“寡人闻之：哀乐失时，殃咎必至。今王子颓歌舞不倦，乐祸也。夫司寇行戮，<span class="q">司寇，刑官。○乐音洛。殃咎，上於度反，下巨九反。</span>君为之不举，<span class="q">去盛馔。○去，起吕反。馔，仕眷反。</span>

[疏]注“去盛馔”。



　　○



而况敢乐祸乎？奸王之位，祸孰大焉？临祸忘忧，忧必及之。盍纳王乎？”虢公曰：“寡人之愿也。”<span class="q">○奸音干。盍，胡猎反，何不也。</span>

【经】二十有一年，春，王正月。

夏，五月，辛酉，郑伯突卒。<span class="q">十六年，与鲁大夫盟于幽。</span>

秋，七月，戊戌，夫人姜氏薨。<span class="q">无传。薨寝祔姑，赴於诸侯，故具小君礼书之。○祔音附。</span>

[疏]二十一年注“薨寝”至“书之”。正义曰：经无所阙，礼具可知，杜为此注者，以先儒之说使庄公绝母子之亲，故於此明之，知母子不绝。下葬注亦然。



冬，十有二月，葬郑厉公。<span class="q">无传。八月葬，缓慢也。</span>

【传】二十一年，春，胥命于弭。夏，同伐王城。<span class="q">（郑、虢相命，弭，郑地。○弭，面尔反。）</span>郑伯将王自圉门入，虢叔自北门入，杀王子颓及五大夫。郑伯享王于阙西辟，乐备。<span class="q">（阙，象魏也。乐备，备六代之乐。○圉，鱼吕反。辟，蒲历反。）</span>

[疏]注“阙象魏也”。



　　○



王与之武公之略，自虎牢以东。<span class="q">略，界也。郑武公傅平王，平王赐之自虎牢以东，后失其地，故惠王今复与之。虎牢，河南成皋县。○复，扶又反。</span>

[疏]注“略界”至“皋县”。



　　○



原伯曰：“郑伯效尤，其亦将有咎！”<span class="q">原伯，原庄公也。言效子颓舞徧乐。○效，户教反。徧音遍。</span>五月，郑厉公卒。王巡虢守。<span class="q">巡守於虢国也。天子省方，谓之巡守。○守音狩，本或作狩，后放此，注同。</span>

[疏]注“巡守”至“巡守”。



　　○



虢公为王宫于玤，玤，虢地。<span class="q">○玤，蒲顶反。</span>王与之酒泉。<span class="q">酒泉，周邑。</span>郑伯之享王也，王以后之鞶鉴予之。<span class="q">后，王后也。鞶，带而以鉴为饰也。今西方羌胡犹然，古之遗服。○鞶，步干反，又蒲官反，绅带也。鉴，工暂反，镜也。</span>

[疏]注“后王”至“遗服”。



　　○



虢公请器，王予之爵。<span class="q">爵，饮酒器。</span>郑伯由是始恶於王。<span class="q">为僖二十四年郑执王使张本。○恶，乌路反，又如字。使，所吏反。</span>

[疏]“虢公”至“於王”。



　　○



冬，王归自虢。<span class="q">传言王之偏也。</span>

【经】二十二年，春，王正月，肆大眚。<span class="q">（无传。赦有罪也。《易》称“赦过宥罪”，《书》称“眚灾肆赦”，传称“肆眚围郑”，皆放赦罪人，荡涤众故，以新其心。有时而用之，非制所常，故书。○眚，所景反。荡音荡，本又作荡。涤，徒历反。）</span>

[疏]二十二年注“赦有”至“故书”。



　　○



癸丑，葬我小君文姜。<span class="q">无传。反哭成丧，故称小君。</span>

陈人杀其公子御寇。宣公太子也。<span class="q">陈人恶其杀太子之名，故不称君父以国讨公子告。○御音御，本亦作御。恶，乌路反</span>。

[疏]注“宣公”至“子告”。



　　○



夏，五月。

[疏]“夏五月”。



　　○



秋，七月，丙申，及齐高傒盟于防。<span class="q">无传。高傒，齐之贵卿，而与鲁之微者盟，齐桓谦接诸侯，以崇霸业。</span>

冬，公如齐纳币。<span class="q">无传。公不使卿而亲纳币，非礼也。母丧未再期而图昏，二传不见所讥，左氏又无传，失礼明故。○见，贤遍反，又如字。</span>

[疏]注“公不”至“明故”。



　　○



【传】二十二年，春，陈人杀其大子御寇，<span class="q">（传称太子，以实言。）</span>陈公子完与颛孙奔齐。<span class="q">（公子完，颛孙，皆御寇之党。○颛音专。）</span>颛孙自齐来奔。<span class="q">（不书，非卿。）</span>齐侯使敬仲为卿，<span class="q">（敬仲，陈公子完。）</span>辞曰：“羁旅之臣，<span class="q">（羁，寄也。旅，客也。）</span>幸若获宥，及於宽政，<span class="q">（宥，赦也。）</span>赦其不闲於教训，而免於罪戾，弛於负担，<span class="q">（弛，去离也。○弛，失氏反。担，丁暂反。离，力智反。）</span>君之惠也，所获多矣。敢辱高位，以速官谤？<span class="q">（敢，不敢也。○谤，布浪反。）</span>请以死告。<span class="q">（以死自誓。）</span>《诗》云：‘翘翘车乘，招我以弓，岂不欲往？畏我友朋。’”<span class="q">（逸《诗》也。翘翘，远貌。古者聘士以弓，言虽贪显命，惧为朋友所讥责。○翘，祁尧反。乘，绳证反。）</span>使为工正。<span class="q">（掌百工之官。）</span>饮桓公酒，乐。<span class="q">（齐桓贤之，故就其家会，据主人之辞。故言饮桓公酒。○饮，於鸩反，注同。乐音洛，下注同。）</span>

[疏]注“齐桓”至“公酒”。



　　○



公曰：“以火继之。”辞曰：“臣卜其昼，未卜其夜，不敢！”

[疏]“臣卜”至“不敢”。



　　○



君子曰：“酒以成礼，不继以淫，义也；<span class="q">夜饮为淫乐。以君成礼，弗纳於淫，仁也”。初，懿氏卜妻敬仲。懿氏，陈大夫。龟曰卜。○妻，七计反。</span>

[疏]注“龟曰卜”。



　　○



其妻占之，曰：“吉！<span class="q">懿氏妻。</span>是谓‘凤皇于飞，和鸣锵锵。<span class="q">雄曰凤，雌曰皇。雄雌俱飞，相和而鸣锵锵然，犹敬仲夫妻相随適齐，有声誉。○和，如字，又户卧反，注同。锵，七羊反，本又作将将。</span>

[疏]注“雄曰”至“声誉”。



　　○



有妫之后，将育于姜。<span class="q">妫，陈姓。姜，齐姓。</span>五世其昌，并于正卿。八世之后，莫之与京’。”<span class="q">京，大也。○并于，本或作“并为”，误。</span>

[疏]“五世”至“与京”。



　　○



陈厉公，蔡出也，<span class="q">姊妹之子曰出。</span>

[疏]注“姊妹之子曰出”。



　　○



故蔡人杀五父而立之。<span class="q">五父，陈佗也。杀陈佗在桓六年。○佗，大多反。</span>生敬仲。其少也，周史有以《周易》见陈侯者，<span class="q">周大史也。○少，诗照反。见，如字，又贤遍反。大音泰。</span>

[疏]注“周大史也”。



　　○



陈侯使筮之，<span class="q">蓍曰筮。○筮，上制反。蓍音尸。</span>

[疏]注“蓍曰筮”。



　　○



遇观<img src="pic/bg04.bmp"><span class="q">坤下巽上，观。○观，古乱反，注皆同。</span>之否<img src="pic/bg04.bmp">。<span class="q">坤下乾上，否。观六四爻变而为否。○否，备矣反，注皆同。</span>

[疏]“遇观之否”。正义曰：此注坤下巽上观，坤下乾上否及六四爻变，诸如此辈，皆据《周易》之文知之。刘炫《规过》云：“观之否者，为观卦之否爻；屯之比者，屯卦之比爻，皆不取后卦之义。”今删定以为不然。何者？以闵元年毕万筮仕，遇屯之比，云“屯固比入”。僖十五年，晋献公筮嫁伯姬，得归妹之睽，云“士刲羊，亦无衁”，归妹上六爻辞；又云“归妹、睽孤，寇张之弧”，睽之上九爻辞；又云“归妹之睽，犹无相也”。昭五年明夷之谦，云“明夷于飞”，“垂其翼”，又云“谦不足，飞不翔”。此之等类，皆取前后二卦以占吉凶，今人之筮亦皆如此。故贾、服及杜并皆同焉。刘炫苟异前儒，好为别见，以规杜氏，非也。沈云：遇者，不期而会之名。筮者所得卦之吉凶，非有宿契，逢遇而已，故谓之遇。刘炫云：下体坤，坤为地为众，上体巽，巽为风为木，互体有艮，艮为门阙，地上有木而为门阙，宫室之象，宫室而可风化，使天下之观焉，故谓之观也。下体坤，坤为地，上体乾，乾为天，天不下降，地不上腾，天地不通其气，上下否塞，故谓之否也。



曰：“是谓‘观国之光，利用宾于王’。<span class="q">此《周易》观卦六四爻辞。《易》之为书，六爻皆有变象，又有互体，圣人随其义而论之。○爻，户交反。</span>此其代陈有国乎？不在此，其在异国；非此其身，在其子孙。

[疏]“是谓”至“子孙”。



　　○



　　○



　　○



光远而自他有耀者也。

[疏]“光远”至“耀者也”。正义曰：《易》称“观国之光”，故解其光义，言光在此处，远照於他物，从他物之上而有明耀者也。谓光能远照，於他物有明，故下云“照之以天光”是也。



坤，土也。巽，风也。乾，天也。风为天於土上，山也。<span class="q">巽变为乾，故曰风为天。自二至四，有艮象。艮为山。○乾，其然反。</span>

[疏]“於土上山也”。



　　○



有山之材而照之以天光，於是乎居土上，<span class="q">山则材之所生。上有乾，下有坤，故言居土上，照之以天光。</span>故曰：‘观国之光，利用宾于王。’<span class="q">四为诸侯，变而之乾，有国朝王之象。</span>

[疏]“有山”至“于王”。



　　○



庭实旅百，奉之以玉帛，天地之美具焉，故曰：‘利用宾于王。’<span class="q">艮为门庭，乾为金玉，坤为布帛。诸侯朝王，陈贽币之象。旅，陈也。百，言物备。○挚音至，本又作贽，同。</span>

[疏]“庭实”至“于王”。



　　○



　　○



　　○



犹有观焉，故曰：‘其在后乎！’<span class="q">因观文以博占，故言犹有观，非在已之言，故知在子孙。○观，古乱反。</span>

[疏]注“因观”至“子孙”。



　　○



风行而著於土，

[疏]“风行而著於土”。



　　○



故曰：‘其在异国乎！’若在异国，必姜姓也。姜，大岳之后也。<span class="q">姜姓之先为尧四岳。○著，直略反。大岳，音泰，下音岳。</span>

[疏]注“姜姓”至“四岳”。



　　○



山岳则配天。物莫能两大。陈衰，此其昌乎！”<span class="q">变而象艮，故知当兴於大岳之后。得大岳之权，则有配天之大功，故知陈必衰。</span>

[疏]注“变而”至“必衰”。



　　○



及陈之初亡也，<span class="q">昭八年，楚灭陈。</span>陈桓子始大於齐；<span class="q">桓子，敬仲五世孙陈无宇。</span>

[疏]注“桓子”至“无宇”。



　　○



其后亡也，<span class="q">哀十七年，楚复灭陈。○复，扶又反。</span>成子得政。<span class="q">成子，陈常也，敬仲八世孙。陈完有礼於齐，子孙世不忘德，德协於卜，故传备言其终始。卜筮者，圣人所以定犹豫，决疑似，因生义教者也。《尚书·洪范》通龟筮以同卿士之数。南蒯卜乱而遇元吉，惠伯答以忠信则可。臧会卜僣，遂获其应。丘明故举诸县验於行事者，以示来世，而君子志其善者、远者。他皆放此。○豫音预，本亦作预。蒯，居怪反。僣，子念反。应，应对之应。县音玄。</span>

[疏]注“成子”至“放此”。



　　○