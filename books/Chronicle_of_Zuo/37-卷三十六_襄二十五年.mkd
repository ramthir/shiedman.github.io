---
title: 卷三十六 襄二十五年
category: 春秋左传正义
author: 晋·杜预(注), 唐·孔颖达(疏)
date: 2014-05-27 09:09:03 +0800
permalink: /books/Chronicle_of_Zuo/37.html
layout: book_page
---

【经】二十有五年，春，齐崔杼帅师伐我北鄙。

夏，五月，乙亥，齐崔杼弑其君光。<span class="q">齐侯虽背盟主，未有无道於民，故书臣，罪崔杼也。○背音佩。</span>

公会晋侯、宋公、卫侯、郑伯、曹伯、莒子、邾子、滕子、薛伯、杞伯、小邾子于夷仪。

六月，壬子，郑公孙舍之帅师入陈。<span class="q">子产之言陈以不义见入，故舍之无讥。《释例》详之。</span>

[疏]注“子产”至“详之”。



　　○



秋，八月，已巳，诸侯同盟于重丘。<span class="q">夷仪之诸侯也。重丘，齐地。已巳，七月十二日，经误。○重，直龙反。</span>

[疏]注“夷仪”至“经误”。



　　○



公至自会。<span class="q">无传。</span>

卫侯入于夷仪。<span class="q">夷仪，本邢地，卫灭邢而为卫。邑晋愍卫衎失国，使卫分之一邑。书入者，自外而入之辞，非国逆之例。○衎，苦旦反。</span>

[疏]注“夷仪”至“之例”。



　　○



楚屈建帅师灭舒鸠。<span class="q">传在卫侯入夷仪上。经在下，从告。</span>

冬，郑公孙夏帅师伐陈。<span class="q">陈犹未服。</span>

十有二月，吴子遏伐楚，门于巢，卒。<span class="q">遏，诸樊也。为巢牛臣所杀。不书灭者，楚人不获其尸。吴以卒告，未同盟而赴以名。○遏，於葛反，徐音谒。</span>

[疏]“吴子”至“巢卒”。



　　○



【传】二十五年，春，齐崔杼帅师伐我北鄙，以报孝伯之师也。<span class="q">（前年鲁使孟孝伯为晋伐齐。○为晋，于伪反，下“为巳娶”同。）</span>公患之，使告于晋。孟公绰曰：“崔子将有大志，<span class="q">（志在弑君。孟公绰，鲁大夫。○绰，昌若反。徐本作卓，音同。）</span>不在病我，必速归，何患焉？其来也不寇，<span class="q">（不为寇害。）</span>使民不严，<span class="q">（欲得民心。）</span>异於他日。”齐师徒归。<span class="q">（徒，空也。）</span>

齐棠公之妻，东郭偃之姊也。<span class="q">棠公，齐棠邑大夫。</span>

[疏]注“棠公”至“大夫”。



　　○



东郭偃臣崔武子。棠公死，偃御武子以吊焉。见棠姜而美之，<span class="q">美其色也。</span>使偃取之。<span class="q">为已取也。○取，如字，又七住反，注同，注或作“娶”字。</span>偃曰：“男女辨姓，<span class="q">辨，别也。○别，彼列反。</span>今君出自丁，<span class="q">齐丁公，崔杼之祖。</span>

[疏]注“丁公”。



　　○



臣出自桓，不可。”<span class="q">齐桓公小白，东郭偃之祖。同姜姓，故不可昏。</span>武子筮之，遇困<img src="pic/bg04.bmp">。<span class="q">坎下兑上，困。○坎，苦敢反。兑，徒外反。</span>之大过<img src="pic/bg04.bmp">。<span class="q">巽下兑上，大过。困六三变为大过。○巽音孙。</span>

[疏]“遇困之大过”。



　　○



史皆曰：“吉！”<span class="q">阿崔子。</span>

[疏]“史皆曰吉”。



　　○



示陈文子，文子曰：“夫从风，<span class="q">坎为中男，故曰“夫”。变而为巽，故曰“从风”。○中，丁仲反。</span>风陨，妻不可娶也。<span class="q">风能陨落物者，变而陨落，故曰“妻不可娶”。○陨，于敏反。娶，亦作取，七住反，注同。</span>且其《繇》曰：‘困于石，据于蒺黎，入于其宫，不见其妻，凶。’<span class="q">困六三爻辞。○繇，直又反。蒺音疾。黎，力利反。</span>‘困于石’，往不济也。<span class="q">坎为险、为水。水之险者，石，不可以动也。</span>

[疏]注“坎为”至“以动”。



　　○



‘据于蒺黎’，所恃伤也。<span class="q">坎为险。兑为泽。泽之生物而险者蒺黎，恃之则伤。</span>

[疏]注“坎为”至“则伤”。



　　○



‘入于其宫，不见其妻，凶’，无所归也。”<span class="q">《易》曰：非所困而困，名必辱。非所据而据，身必危。既辱且危，死期将至，妻其可得见邪？今卜昏而遇此卦，六三失位无应。则丧其妻，失其所归也。○应，应对之应。丧，息浪反。</span>

[疏]注“易曰”至“所归”。



　　○



崔子曰：“嫠也何害？先夫当之矣。”<span class="q">寡妇曰嫠。言棠公巳当此凶。○嫠，本又作釐，力之反。</span>遂取之。

庄公通焉，骤如崔氏，以崔子之冠赐人。侍者曰：“不可。”公曰：“不为崔子，其无冠乎？”<span class="q">言虽不为崔子，犹自应有冠。○骤，愁又反，徐在遘反。</span>

[疏]“不为”至“冠乎”。



　　○



崔子因是，<span class="q">因是怒公。</span>又以其间伐晋也，<span class="q">间晋之难而伐之。○间，间厕之间，注同。难，乃旦反。</span>曰：“晋必将报。”欲弑公以说于晋，而不获间。公鞭侍人贾举而又近之，乃为崔子间公。<span class="q">伺公间隙。○弑，申志反。说音悦，又如字。近，附近之近，下“近於公宫”并注同。为，于伪反，下“莒为”、下注“为崔子”同。</span>

夏，五月，莒为且于之役故，莒子朝于齐。<span class="q">且于役在二十三年。○且，子馀反。</span>甲戌，飨诸北郭。崔子称疾不视事。<span class="q">欲使公来。</span>乙亥，公问崔子，<span class="q">问疾。</span>遂从姜氏。姜入于室，与崔子自侧户出。公拊楹而歌。<span class="q">歌以命姜。○拊，芳甫反，拍也。楹音盈。</span>侍人贾举止众从者，而入，闭门。<span class="q">为崔子闭公也。重言侍人者，别下贾举。○从，才用反。重，直用反。别，彼列反。</span>甲兴，公登台而请，弗许。<span class="q">请免。</span>请盟，弗许。请自刃於庙，勿许。<span class="q">求还庙自杀也。</span>皆曰：“君之臣杼疾病，不能听命。<span class="q">不能亲听公命。</span>近於公宫，<span class="q">言崔子宫近公宫，或淫者诈称公。</span>陪臣干掫有淫者，不知二命。”<span class="q">干掫，行夜也。言行夜得淫人，受崔子命讨之，不知它命。○陪臣干，徐云读曰犴，胡旦反，注同；服音如字。掫，侧柳反；徐又子俱反，一音作侯反；《说文》云：“掫，夜戒有所击也。从手，取声。”《字林》同，音子侯反；服本作诹，子须反，谋也；今传本或作诹，犹依掫音。行夜，音下孟反，下同。</span>

[疏]注“干掫”至“他命”。



　　○



公逾墙，又射之，中股，反队，遂弑之。贾举、州绰、邴师、公孙敖、封具、铎父、襄伊、偻堙皆死。<span class="q">八子皆齐勇力之臣，为公所嬖者，与公共死於崔子之宫。○射，食亦反。中，丁仲反。股音古。队，直类反。具，求付反。铎，待洛反。偻，力侯反。堙音因。</span>

[疏]“又射之，中股”。



　　○



祝佗父祭於高唐，<span class="q">高唐有齐别庙也。○佗，徒河反。</span>至，复命，不说弁而死於崔氏。<span class="q">爵弁，祭服。○说，他活反。弁，皮彦反。</span>申蒯，侍渔者，<span class="q">侍渔，监取鱼之官。○蒯，若怪反。监，古衔反。</span>退，谓其宰曰：“尔以帑免，<span class="q">帑，宰之妻子。○帑音奴。</span>我将死。”其宰曰：“免，是反子之义也。”与之皆死。<span class="q">反死君之义。</span>崔氏杀鬷蔑于平阴。<span class="q">畿蔑，平阴大夫，公外嬖。传言庄公所养非国士，故其死难，皆嬖宠之人。○鬷，子公反。难，乃旦反，下皆同。</span>

晏子立於崔氏之门外，<span class="q">闻难而来。</span>其人曰：“死乎？”曰：“独吾君也乎哉？吾死也。”<span class="q">言巳与众臣无异。</span>曰：“行乎？”曰：“吾罪也乎哉？吾亡也。”<span class="q">自谓无罪。</span>曰：“归乎？”曰：“君死安归？<span class="q">言安可以归。</span>君民者，岂以陵民？社稷是主。臣君者，岂为其口实？社稷是养。<span class="q">言君不徒居民上，臣不徒求禄，皆为社稷。○为，于伪反，注“皆为”及下文同。</span>故君为社稷死，则死之；为社稷亡，则亡之。<span class="q">谓以公义死亡。</span>若为己死而为己亡，非其私暱，谁敢任之？<span class="q">私暱，所亲爱也。非所亲爱，无为当其祸。○暱，女乙反。任音壬，当也。</span>且人有君而弑之，吾焉得死之，而焉得亡之？<span class="q">言巳非正卿，见待无异於众臣，故不得死其难也。○弑，申志反。焉，於虔反，下同。</span>将庸何归？”<span class="q">将用死亡之义，何所归趣。</span>门启而入，枕尸股而哭，<span class="q">以公尸枕已股。○枕，之鸩反，注同。</span>兴，三踊而出。人谓崔子：“必杀之！崔子曰：“民之望也！舍之，得民。”<span class="q">舍，置也。○踊，羊宠反。</span>卢蒲癸奔晋，王何奔莒。<span class="q">二子，庄公党。为三十八年杀庆舍张本。</span>

叔孙宣伯之在齐也，<span class="q">宣伯，鲁叔孙侨如。成十六年奔齐。</span>叔孙还纳其女於灵公。嬖，生景公。<span class="q">还，齐群公子。纳宣伯女於灵公。○还音旋。</span>丁丑，崔杼立而相之，庆封为左相。盟国人於大宫，<span class="q">大宫，大公庙。○相，息亮反，下同。大音泰，注同。</span>曰：“所不与崔、庆者”，晏子仰天叹曰：“婴所不唯忠於君、利社稷者是与，有如上帝！”乃歃。<span class="q">盟书云，所不与崔、庆者，有如上帝。读书未终，晏子抄答易其辞，因自歃。○“曰所不与崔、庆者”，本或此下有“有如此盟”四字者，后人妄加。歃，所洽反，又所甲反。</span>辛巳，公与大夫及莒子盟。<span class="q">莒子朝齐，遇崔杼作乱，未去，故复与景公盟。○复，扶又反。</span>大史书曰：“崔杼弑其君。”崔子杀之。其弟嗣书，而死者二人。<span class="q">嗣，续也。并前有三人死。</span>其弟又书，乃舍之。南史氏闻大史尽死，执简以往。闻既书矣，乃还。<span class="q">传言齐有直史，崔杼之罪所以闻。</span>

闾丘婴以帷縳其妻而载之，与申鲜虞乘而出。<span class="q">二子，庄公近臣。○帷，位悲反。縳，直转反。乘，绳证反。</span>鲜虞推而下之，<span class="q">下婴妻也。○推，如字，又他回反。</span>曰：“君昏不能匡，危不能救，死不能死，而知匿其暱，<span class="q">匿，藏也。暱，亲也。○匿，女力反。暱，女乙反。</span>其谁纳之？”行及弇中，将舍。<span class="q">弇中，狭道。○弇，於检反，又於廉反。狭音洽。</span>婴曰：“崔、庆其追我！”鲜虞曰：“一与一，谁能惧我？”<span class="q">言道狭，虽众无所用。</span>遂舍，枕辔而寝，<span class="q">恐失马也。○枕，之鸩反。</span>食马而食。驾而行，出弇中，谓婴曰：“速驱之！崔、庆之众，不可当也。”遂来奔。<span class="q">道广，众得用，故不可当。○食马音嗣。</span>崔氏侧庄公于北郭。<span class="q">侧，瘗埋之。不殡於庙。○瘗，於滞反。埋，无皆反。</span>丁亥，葬诸士孙之里，<span class="q">士孙，人姓，因名里。死十三日便葬，不待五月。</span>四翣，<span class="q">丧车之饰，诸侯六翣。○翣，所甲反。</span>

[疏]注“丧车”至“六翣”。



　　○



不跸，<span class="q">跸，止行人。○跸音必。</span>下车七乘，不以兵甲。<span class="q">下车，送葬之车。齐旧依上公礼，九乘，又有甲兵。今皆降损。○乘，绳证反，注及下七百乘同。</span>

[疏]“不跸”。



　　○



　　○



　　○



晋侯济自泮，<span class="q">泮，阙。○泮，普半反。</span>会于夷仪，伐齐，以报朝歌之役。<span class="q">朝歌役在二十三年。不书伐齐，齐人逆服，兵不加。</span>齐人以庄公说，<span class="q">以弑庄公说晋也。○说，如字，又音悦，注同。</span>

[疏]注“以弑庄公说晋也”。



　　○



使隰鉏请成。庆封如师，<span class="q">庆封独使於晋，不通诸侯，故不书。鉏，隰朋之曾孙。○鉏，仕居反。使，所吏反。</span>男女以班。赂晋以宗器、乐器。<span class="q">宗器，祭祀之器。乐器，钟磬之属。</span>

[疏]“男女以班”。



　　○



自六正、<span class="q">三军之六卿。</span>五吏、三十帅、<span class="q">五吏，文职。三十帅，武职。皆军卿之属官。○帅，所类反，注及下注“将帅”同。</span>

[疏]注“五吏”至“属官”。



　　○



三军之大夫、百官之正长、师旅<span class="q">百官正长，群有司也。师旅，小将帅。○长，丁丈反，注同。</span>及处守者皆有赂。<span class="q">皆以男女为赂。处守，守国者。○处守，手又反，注处守同。守国如字，或手又反。</span>

[疏]注“皆以男女为赂”。



　　○



晋侯许之。<span class="q">晋侯受赂还，不讥者，齐有丧，师自宜退。</span>

[疏]注“晋侯”至“宜退”。



　　○



使叔向告於诸侯。<span class="q">告齐服。</span>公使子服惠伯对曰：“君舍有罪，以靖小国，君之惠也。寡君闻命矣。”

晋侯使魏舒、宛没逆卫侯，<span class="q">卫献公以十四年奔齐。○宛，於元反。</span>将使卫与之夷仪。崔子止其帑，以求五鹿。<span class="q">崔杼欲得卫之五鹿，故留卫侯妻子於齐以质之。</span>

[疏]“崔子”至“五鹿”。



　　○



初，陈侯会楚子伐郑，<span class="q">在前年。</span>当陈隧者，井堙木刊。<span class="q">隧，径也。堙，塞也。刊，除也。○隧，音遂，徐又徒猥反，下同。堙音因。刊，苦干反。径，古定反。</span>郑人怨之。六月，郑子展、子产帅车七百乘伐陈，宵突陈城，<span class="q">突，穿也。</span>遂入之。陈侯扶其大子偃师奔墓，<span class="q">欲逃冢间。</span>遇司马桓子，曰：“载余！”<span class="q">陈之司马。</span>曰：“将巡城。”<span class="q">不欲载公，以巡城辞。</span>遇贾获，<span class="q">贾获，陈大夫。</span>载其母妻，下之而授公车。公曰：“舍而母！”辞曰：“不祥。”<span class="q">虽急，犹不欲男女无别。○别，彼列反，下文同。</span>与其妻扶其母以奔墓，亦免。子展命师无入公宫，与子产亲御诸门。<span class="q">欲服之而已，故禁侵掠。○御，鱼吕反。掠音亮。</span>陈侯使司马桓子赂以宗器。陈侯免，拥社。<span class="q">免，丧服。拥社，抱社主。示服。○免音问，注同；徐音万，丧冠也。拥，於勇反。</span>使其众男女别而累，以待於朝。<span class="q">累，自囚系以待命。○累，类悲反，一音吕执反。</span>

[疏]注“累自”至“待命”。



　　○



子展执絷而见，<span class="q">见陈侯。○絷，陟立反。见，贤遍反。</span>再拜稽首，承饮而进献。<span class="q">承饮，奉觞。示不失臣敬。</span>子美入，数俘而出。<span class="q">子美，子产也。但数其所获人数，不将以归。○数俘，所主反，注“但数”同；下方夫反。</span>祝祓社，司徒致民，司马致节，司空致地，乃还。<span class="q">祓，除也。节，兵符。陈乱，故正其众官，脩其所职，以安定之，乃还也。○祓，方弗反，徐音沸。</span>

[疏]注“祓除”至“还也”。



　　○



秋，七月，己巳，同盟于重丘，齐成故也。<span class="q">伐齐而称同盟，以明齐亦同盟。</span>

[疏]注“伐齐”至“同盟”。



　　○



赵文子为政，<span class="q">赵武代范匄。</span>令薄诸侯之币而重其礼。<span class="q">以重礼待诸侯。</span>穆叔见之。谓穆叔曰：“自今以往，兵其少弭矣！<span class="q">弭，止也。○弭，亡氏反。</span>齐崔、庆新得政，将求善於诸侯。武也知楚令尹。<span class="q">令尹，屈建。</span>

[疏]注“令尹屈建”。



　　○



若敬行其礼，道之以文辞，以靖诸侯，兵可以弭。”<span class="q">为二十七年晋、楚盟于宋传。○道音导。</span>

楚薳子冯卒，屈建为令尹。<span class="q">屈建，子木。</span>屈荡为莫敖。<span class="q">代屈建。宣十二年邲之役，楚有屈荡，为左广之右。《世本》，屈荡，屈建之祖父。今此屈荡与之同姓名。○邲，扶必反。广，古旷反。</span>舒鸠人卒叛。<span class="q">前年辞不叛。</span>楚令尹子木伐之，及离城。<span class="q">离城，舒鸠城。</span>吴人救之，子木遽以右师先，<span class="q">先至舒鸠。○遽，其据反。</span>子彊、息桓、子捷、子骈、子盂帅左师以退。<span class="q">五人不及子木，与吴相遇而退。○捷，在接反。骈，蒲贤反，又蒲丁反。盂音于。</span>吴人居其间七日。<span class="q">居楚两军之间。</span>子彊曰：“久将垫隘，隘乃禽也。不如速战。<span class="q">垫隘，虑水雨。○垫，丁念反；《方言》云：下也。隘，於懈反。</span>

[疏]注“垫隘虑水雨”。



　　○



请以其私卒诱之，简师，陈以待我。<span class="q">简阅精兵，驻后为陈。○卒，子忽反，下同。陈，直觐反，注同。驻，张住反。</span>我克则进，奔则亦视之，<span class="q">视其形势而救助之。</span>乃可以免。不然，必为吴禽。从之。五人以其私卒先击吴师。吴师奔，登山以望，见楚师不继，复逐之，傅诸其军。<span class="q">吴还逐五子，至其本军。○复，扶又反，下“复伐陈”同。傅音附。</span>简师会之，吴师大败。遂围舒鸠，舒鸠溃。八月，楚灭舒鸠。<span class="q">五子既败吴师，遂前及子木，共围灭舒鸠。○溃，户内反。</span>

卫献公入于夷仪。<span class="q">为下自夷仪与甯喜言张本。</span>

郑子产献捷于晋，<span class="q">献入陈之功，而不献其俘。</span>

[疏]注“献入”至“其俘”。



　　○



戎服将事。<span class="q">戎服，军旅之衣，异於朝服。</span>

[疏]注“戎服”至“朝服”。



　　○



晋人问陈之罪，对曰：“昔虞阏父为周陶正，以服事我先王。<span class="q">阏父，舜之后。当周之兴，阏父为武王陶正。○阏，於葛反。</span>我先王赖其利器用也，与其神明之后也，<span class="q">舜，圣，故谓之神明。</span>庸以元女大姬配胡公，<span class="q">庸，用也。元女，武王之长女。胡公，阏父之子满也。○大音泰。配，亦作妃，音配。长，丁丈反。</span>

[疏]注“庸用”至“满也”。



　　○



而封诸陈，以备三恪。<span class="q">周得天下，封夏、殷二王后，又封舜后，谓之恪。并二王后为三国。其礼转降，示敬而已，故曰三恪。○恪，若洛反。</span>

[疏]注“周得”至“三恪”。



　　○



则我周之自出，至于今是赖。<span class="q">言陈，周之甥，至今赖周德。</span>桓公之乱，蔡人欲立其出。<span class="q">陈桓公鲍卒，於是陈乱。事在鲁桓五年。蔡出，桓公之子厉公也。</span>我先君庄公奉五父而立之，<span class="q">五父佗，桓公弟。杀大子免而代之，郑庄公因就定其位。○佗，徒何反。</span>蔡人杀之。<span class="q">欲立其出故。</span>我又与蔡人奉戴厉公，<span class="q">奉戴，犹奉事。</span>至於庄、宣，皆我之自立。<span class="q">陈庄公、宣公，皆厉公子。</span>夏氏之乱，成公播荡，又我之自入，君所知也。<span class="q">播荡，流移失所。宣十年，陈夏徵舒弑灵公。灵公之子成公奔晋，自晋因郑而入也。○夏，户雅反。播，补贺反。</span>今陈忘周之大德，蔑我大惠，弃我姻亲，介恃楚众，以凭陵我敝邑，不可亿逞。<span class="q">亿，度也。逞，尽也。○介音戒。凭，皮冰反。亿，於力反。逞，敕景反。度，待洛反。</span>我是以有往年之告。<span class="q">谓郑伯稽首告晋，请伐陈。</span>未获成命，<span class="q">未得伐陈命。</span>则有我东门之役。<span class="q">前年陈从楚伐郑东门。</span>当陈隧者，井堙木刊。敝邑大惧不竞，而耻大姬。<span class="q">上辱大姬之灵。</span>天诱其衷，启敝邑之心。<span class="q">启，开也。开道其心，故得胜。○衷音忠。</span>陈知其罪，授手于我。用敢献功！晋人曰：“何故侵小？”对曰：“先王之命，唯罪所在，各致其辟。<span class="q">辟，诛也。○辟，婢亦反，注同。</span>

[疏]“何故侵小”。



　　○



且昔天子之地一圻，<span class="q">方千里。○圻音祈。</span>列国一同，<span class="q">方百里。</span>

[疏]“列国一同”。



　　○



自是以衰。<span class="q">衰，差降。○衰，初危反，注同。</span>

[疏]“衰差降”。



　　○



今大国多数圻矣，若无侵小，何以至焉？”晋人曰：“何故戎服？”对曰：“我先君武、庄，为平、桓卿士。<span class="q">郑武公、庄公为周平王、桓王卿士。○数，色主反，下数甲兵、数疆潦，各并注同。</span>城濮之役，文公布命曰：‘各复旧职！’<span class="q">晋文公。○濮音卜。</span>命我文公戎服辅王，以授楚捷，不敢废王命故也。”<span class="q">城濮在僖二十八年。</span>士庄伯不能诘，<span class="q">士庄伯，士弱也。○诘，起吉反。</span>复於赵文子。文子曰：“其辞顺，犯顺不祥。”乃受之。

冬，十月，子展相郑伯如晋，拜陈之功。<span class="q">谢晋受其功。○相，息亮反。</span>子西复伐陈，陈及郑平。<span class="q">前虽入陈，服之而已。故更伐以结成。</span>仲尼曰：“《志》有之：<span class="q">《志》，古书。</span>‘言以足志，文以足言。’<span class="q">足，犹成也。○足，将住反，又如字，下及注同。</span>不言，谁知其志？言之无文，行而不远。<span class="q">虽得行，犹不能及远。</span>晋为伯，郑入陈，非文辞不为功。慎辞也！”<span class="q">枢机之发，荣辱之主。</span>

[疏]注“枢机”至“之主”。



　　○



楚蒍掩为司马。<span class="q">蒍子冯之子。</span>子匠使庀赋，<span class="q">庀，治。○庀，匹婢反。</span>

[疏]注“庀治”。



　　○



数甲兵。<span class="q">阅数之。</span>甲午，蒍掩书土、田，<span class="q">书土地之所宜。</span>度山林，<span class="q">度量山林之材，以共国用。○度，待洛反，注及下注同。共音恭。</span>鸠薮泽，<span class="q">鸠，聚也。聚成薮泽，使民不得焚燎坏之，欲以备田猎之处。○薮，素口反。燎，力召反。处，昌虑反。</span>

[疏]注“鸠聚”至“之处”。



　　○



辨京陵，<span class="q">辨，别也。绝高曰京。大阜曰陵。别之以为冢墓之地。○别，彼列反，下同。</span>

[疏]注“辨别”至“之地”。



　　○



表淳卤，<span class="q">淳卤、埆薄之地。表异，轻其赋税。○淳音纯。卤音鲁。《说文》：“卤，西方咸也。”埆音学云。</span>

[疏]注“淳卤”至“赋税”。



　　○



数疆潦，<span class="q">疆界有流潦者，计数减其租入。○疆，居良反，注同；贾又其两反。潦音老。</span>

[疏]注“疆界”至“租入”。



　　○









规偃猪，<span class="q">偃猪，下湿之地。规度其受水多少。○偃，於建反，又一音如字。猪，陟鱼反；《尚书传》云：“停水曰猪。”</span>

[疏]注“偃猪”至“多少”。



　　○



町原防，<span class="q">广平曰原。防，隄也。隄防间地，不得方正如井田，别为小顷町。○町，徒顶反。隄，丁兮反。顷，苦颖反。</span>

[疏]注“广平”至“顷町”。



　　○



牧隰皋，<span class="q">隰皋，水岸下湿，为刍牧之地。○牧，州牧之牧。</span>

[疏]注“隰皋”至“之地”。



　　○



井衍沃，<span class="q">衍沃，平美之地。则如《周礼》制以为井田。六尺为步，步百为亩，亩百为夫，九夫为井。○衍，以善反。贾云，下平曰衍，有流曰沃。</span>

[疏]注“衍沃”至“为井”。



　　○



量入脩赋。<span class="q">量九土之所入，而治理其赋税。○量音良，又音亮，注同。</span>

[疏]“量入脩赋”。



　　○



赋车籍马，<span class="q">籍，疏其毛色岁齿，以备军用。</span>

[疏]“赋车籍马”。



　　○



赋车兵、<span class="q">车兵，甲士。</span>徒卒、<span class="q">步卒。○卒，子忽反。</span>

[疏]“赋车兵徒卒”。



　　○



甲楯之数。<span class="q">使器杖有常数。○楯，食准反，又音尹。杖，直亮反。</span>既成，以授子木，礼也。<span class="q">得治国之礼。传言楚之所以兴。</span>

十二月，吴子诸樊伐楚，以报舟师之役。<span class="q">舟师，在二十四年也。</span>门于巢。<span class="q">攻巢门。</span>巢牛臣曰：“吴王勇而轻，若启之，将亲门。<span class="q">启，开门也。○轻，遣政反。</span>我获射之，必殪。<span class="q">殪，死也。○射，食亦反，下同。殪，於计反。</span>是君也死，彊其少安。”从之。吴子门焉，牛臣隐於短墙以射之，卒。<span class="q">○疆，居良反。</span>

楚子以灭舒鸠赏子木。辞曰：“先大夫蒍子之功也。”以与蒍掩。<span class="q">往年楚子将伐舒鸠，蒍子冯请退师以须其叛，楚子从之，卒获舒鸠。故子木辞赏以与其子。</span>

晋程郑卒，子产始知然明，<span class="q">前年然明谓程郑将死，今如其言，故知之。</span>问为政焉。对曰：“视民如子。见不仁者诛之，如鹰鹯之逐鸟雀也。”子产喜，以语子大叔，且曰：“他日，吾见蔑之面而已，<span class="q">蔑，然明名。○鹰，於陵反。鹯，之然反；徐又居延反。语，鱼据反。</span>今吾见其心矣。”大叔问政於子产。子产曰：“政如农功，日夜思之，思其始而成其终。朝夕而行之，行无越思，<span class="q">思而后行。○朝如字。</span>如农之有畔。<span class="q">言有次。</span>其过鲜矣。”

卫献公自夷仪使与甯喜言，<span class="q">举复国也。</span>甯喜许之。大叔文子闻之，<span class="q">大叔仪也。</span>曰：“乌呼！《诗》所谓‘我躬不说，皇恤我后’者，甯子可谓不恤其后矣。<span class="q">皇，暇也。《诗·小雅》。言今我不能自容说，何暇念其后乎？谓甯子必身受祸，不得恤其后也。○说音悦，注同；《诗》作“阅”，容也。</span>

[疏]“我躬”至“我后”。



　　○



将可乎哉？殆必不可。君子之行，思其终也，<span class="q">思使终可成。</span>思其复也。<span class="q">思其可复行。</span>《书》曰：‘慎始而敬终，终以不困。’<span class="q">逸《书》。</span>

[疏]“书曰”至“不困”。



　　○



《诗》曰：‘夙夜匪解，以事一人。’<span class="q">一人以喻君。○解，佳卖反。</span>今甯子视君不如弈棋，<span class="q">弈，围棋也。。○弈音亦。棋音其。</span>

[疏]注“弈，围棋”。



　　○



其何以免乎？弈者举棋不定，不胜其耦。而况置君而弗定乎？必不免矣。九世之卿族，一举而灭之。可哀也哉！”<span class="q">甯氏出自卫武公，及喜九世也。</span>

【传】会于夷仪之岁，齐人城郊。<span class="q">（在二十四年。不直言会夷仪者，别二十五年夷仪会。○此传本为后年修成，当续前卷二十五年之传后，简编烂脱，后人传写，因以在此耳。郏音古洽反。别，彼列反。）</span>

[疏]注“在二”至“仪会”。



　　○



其五月，秦、晋为成。晋韩起如秦莅盟，秦伯车如晋莅盟，<span class="q">伯车，秦伯之弟针也。○莅音利，又音类。车音居。针，其廉反。</span>成而不结。<span class="q">不结固也。传为后年脩成起本，当继前年之末，而特跳此者，传写失之。○为，于伪反。跳，直雕反。传写，直专反，一本作“转”。</span>

[疏]注“不结”至“失之”。