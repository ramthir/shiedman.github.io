---
title: 管子輕重三・問乘馬（亡）
category: 管子輕重篇新詮
author: 馬非百
date: 2014-05-24 23:23:00 +0800
permalink: /books/qingzhong/06.html
layout: book_page

---

### 管子輕重三・問乘馬（亡）

　　張佩綸云：「按《巨乘馬篇》首云：『請問乘馬。』此篇名『問乘馬』，與彼重複，未詳所以名篇之旨。淺人偽立此名以足篇數，而後目之為亡篇，可謂工於作偽。」龐樹典云：「《巨乘馬》首曰：『桓公問管子曰：請問乘馬。』是《巨乘馬》之前半為《問乘馬篇》無疑。自『筴乘馬之數求盡也』以下方為《巨乘馬》本篇。其下篇即《乘馬數》本篇。三篇之中均有逸簡。後人因《問乘馬篇》錯入《巨乘馬篇》，遂將《問乘馬》第六十八，《巨乘馬》第六十九，《乘馬數》第七十，移為《巨乘馬》第六十八，《乘馬數》第六十九，《問乘馬》第七十。而所亡之篇遂為管子輕重第三矣。」元材案：《問乘馬篇》原文已亡，其內容如何，實無能推測而知。且《巨（筴）乘馬篇》「請問乘馬」一語，「乘馬」上脫「筴」字，是彼處之問乘馬，乃為「問筴乘馬」，與此《問乘馬》亦無干。二氏乃必自作聰明，強為臆斷，殆與多聞闕疑之義不符矣。石一參《管子今銓》第三卷《乘馬九府問答》中，則逕取《山至數篇》「桓公請問幣乘馬」一段替補，謂「恰與《乘馬數篇》文義相承」。尤非。

 
　　
