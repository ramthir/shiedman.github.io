---
title: 臧哀伯谏纳郜鼎
book:
    title: 古文观止
    author: [吴楚才,吴调侯]
categories: [古文观止]
tags: [古文观止,郑伯克段于鄢]
permalink: /books/guwen_guanzhi/06.html
date: 2014-05-15 20:29:00 +0800
layout: book_page
---

### 臧哀伯谏纳郜鼎(桓公二年) 《左传》

>  解题
>
> 《史记・鲁周公世家》：「(桓公)二年，以宋之赂鼎入于太庙，君子讥之。」

夏四月，取郜***告***。大鼎于宋，纳于大***泰***。庙。***宋华督弑殇公，恐诸侯讨己，故以郜国所造之鼎赂鲁。桓公至是取所賂之鼎于宋，纳于大庙。〇曰「取」、曰「纳」，书法凜然。***非礼也。***受弑逆者之赂器，以污宗庙，非礼之甚也。〇断一句。***


臧哀伯***鲁大夫，僖伯之子。***谏日：「君人者，将昭德塞违，以临照百官，犹惧或失之，故昭令德以示子孙。***言人君者，将昭明善德，闭塞邪违，以显示百官，如日月之临照焉，犹恐不能世守而弗失，故复以其德之最善者昭著于物，以垂示子孙。〇「昭德」、「塞违」并提，是一篇主意，然「昭德」正所以「塞违」也，故下历言「昭德」之实。***
是以清庙茅屋，***清庙，肃然清净之庙也。茅屋，以茅饰屋也。***大路越***活。***席，***大路，祀天车，朴素无饰。越席，结草为席也。***大***泰。***羹不致，***大羹，大古之羹，肉汁也。不致，谓无盐梅之和也。***粢食***嗣。***不凿，***作。〇黍稷曰粢。凿，精米也，一石舂为八斗。***昭其俭也；***俭约不敢奢侈。〇「昭令德以示子孙」者一。***衮、冕、黻、珽，***挺。〇衮，画衣。冕，冠也。黻，蔽膝也。珽，玉笏也。***带、裳、幅、***璧。***舄，***昔。〇带，革带。裳，下衣。幅，今之行滕，即裹脚也。舄，复履也。***衡、紞、***耽上声。***纮、***宏。***綖，***延。〇衡，维持冠者。紞，冠之垂者。纮，缨从下而上者。綖，冠上覆者。***昭其度也；***尊卑各有制度。〇「昭令德以示子孙」者二。***藻、率、***律。***鞞、***丙。***鞛，***卜上声。〇藻、率，以韦为之，所以借玉也。佩刀之鞘，上饰曰鞞，下饰曰鞛。***鞶、***盘。***厉、游、***留。***缨，***鞶，大带。厉，大带之垂者。游，旌之末垂者。缨，马饰。***昭其数也；***尊卑各有等数。〇「昭令德以示子孙」者三。***火、龙、黼、黻，***火，画火也。龙，画龙也。黑与白谓之黼，黑与青谓之黻。龙，画于衣。火、黼、黻，绣于裳。***昭其文也；***上下各有文章。〇「昭令德以示子孙」者四。***五色比象，***车服器械之有五色，皆以比象天地四方。***昭其物也；***大小各有物色。〇「昭令德以示子孙」者五。***钖、***扬。***鸾、和、铃，***四者皆铃类，饧在马额，鸾在镰，和在衡，铃在旂。***昭其声也；***四者齐声，自然节奏。〇「昭令德以示子孙」者六。***三辰旂旗，***三辰，日月星也，画于旂旗。交龙为旂，熊虎为旗。***昭其明也。***旌旗灿烂，象天之明。〇「昭令德以示子孙」者七。***
夫德，俭而有度，登降有数，文、物以纪之，声、明以发之，以临照百官。百官于是乎戒惧，而不敢易纪律。***登降，谓有损益。纪，维也。发，扬也。纪律，纪纲，法律也。〇总「昭德」作一收。戒惧而不敢易纪律，即所以「塞违」也。***今灭德立违，***今受赂立督，是不昭德而灭德，不塞违而立违。***而寘***同置。***其赂器于大庙，***寘犹纳也。***以明示百官。百官象之，其又何诛焉？***象，效尤也。诛，责也。〇不可纳者一。***国家之败，由官邪也。***由百官之违邪。***官之失德，宠赂章也。***谓宠臣之受贿赂，章明而无所忌惮也。***郜鼎在庙，章孰甚焉？***大庙，百官助祭之所。章明昭著，莫过于此。〇不可纳者二。***武王克商，迁九鼎于雒***同洛。***邑，***九鼎，夏禹所铸，三代相传，以为有国之宝。武王克商，迁九鼎于成周之雒邑。***义士犹或非之，***义士，伯夷之属。***而况将昭违乱之赂器于大庙，其若之何？」***其见非于义士必甚。〇不可纳者三。〇历言灭德立违之失，以见赂鼎当速出之于庙也。***公不听。***仍寘大庙。***


周内史***大夫官。***闻之，曰：「臧孙达***即哀伯。***其有后于鲁乎！
***僖伯谏隐观鱼，其子哀伯谏桓纳鼎，积善之家必有余庆，故曰「有后于鲁」。***君
违，不忘谏之以德。」***桓公虽灭德立违，哀伯惓倦不忘谏之以昭德。〇「昭德
塞违」总结〇***


汇评
----

[宋]吕祖谦：桓公亲为弑逆而不惧，岂惧取一乱人之一鼎乎？羽父为桓公画弑逆之谋，哀伯为桓公画守成之策，正名定罪，不当置哀伯于羽父之下。(引自《评选古文正宗》卷一)

[宋]真德秀：桓公本以弑立，故不复知宋君弑立之恶。哀伯之言，
始若平缓，至「灭德立违」以后，乃始激切。论事体当如是。(引自《山晓阁左传选》卷一)

[清]孙琼：起、结两「违」字固自凛然，譬之画家点睛处不在多。钟伯敬议其「暗于裁」，得毋枝叶之见乎！(《山晓阁左传选》卷一)

[清]谢有燁：一亡国之器，何足宝重，况其为弑逆之赂乎？臧孙「昭德塞违」之言，及「百官象之」之语，可谓痛切矣。(《古文赏音》卷一)

[清]林云铭：华督弑殇公，鲁即不讨，亦不当受其赂而立为宋相。哀伯前此不谏，以齐、陈、郑皆有赂，共平其乱，置之勿论可也。至以赔鼎纳于太庙，是明明以赂当受，督当立矣，哀伯必不意公出此，而公竟出此者。弑逆之人，本视試逆为常事，不知宗庙礼法之所在，子孙所世守，百官所瞻瞩。若见赂器在庙，皆以为君可斌，弑君之罪可赂也，岂有国者之利乎？此篇全在「临照百官」上着眼，把「昭德塞违」四字做个主脑，以为人君不能有德而无违，但德当明示，违当闭匿。德可训，违不可训，故把庙堂上物件逐一分疏，皆所以昭令德，并无一件昭违乱之物在内，则太庙容不得郜鼎可知。若连忙退出，犹不失「塞违」之义。此在既纳之后而谏，胸中有许多不过意处，故周内史谓之「不忘」。(《古文析义》卷一)

[清]吴楚材、吴调侯：劈头将「昭德塞违」四字提纲，而「塞违」全在「昭德」处见，故中间节节将「昭」字分疏，见庙堂中何一非令德所在，则大庙容不得违乱赂鼎可知，后复将「塞违」意，分作三样写法，以冀君之一寤而出鼎，故曰「不忘」。(《古文观止》卷一)

[清]浦起龙：宋臣逆，取赂是奖逆，置赂器于庙是诲逆。臧孙不以鼎视鼎，而以乱贼视鼎。尤着眼在「置庙」二字，礼法重地，而以违器示耶？许多「昭」字、「临照」字、「象」字、「章」字，俱对此眼。(《古文眉诠》卷一)

[清]余诚：「非礼」二字，一篇纲领。「昭德塞违」原与此二字表里发明。哀伯开口提「昭德塞违」作主，前半详尽「昭德」处，皆与「礼」字关合;后半痛斥纳鼎处，见不能「塞违」而极言其非;末引内史赞哀伯语作结，益见纳鼎非礼矣。哀伯此谏在既纳郜鼎后，而桓公亦弑逆之人，故虽极典切，极忠恳，而卒不听也。此与《观鱼》篇皆以「非礼」二字为一篇主意，其纪事略而谏词详，亦复相类。但《观鱼》篇先述谏词而后断，此篇先断而后述谏词;《观鱼》篇谏词绝不明言，此篇谏词痛斥纳鼎。(《重订古文释义新编》卷一)

[清]唐介轩：以「德」字为关键，以「昭」字为眼目，中间无数层折，如散钱皆一索子串成，极有纪律，设色亦甚古雅。(《古文翼》卷一)
