---
title: 宠虢公周郑交质 助卫逆鲁宋兴兵
book:
    title: 东周列国志传
    author: [冯梦龙，蔡元放]
categories: [东周列国志传]
permalink: /books/dongzhou/05.html
date: 2014-05-19 23:14:00 +0800
layout: book_page
style: |
  blockquote{font-size: 1em;}
  p{text-indent: 2em;}
---

### 第五回 宠虢公周郑交质 助卫逆鲁宋兴兵

> 卫桓据郑滑一偏之词，不察明白，便自兴师动众，助逆攻顺，无端开衅于邻国，真是庸劣不材。
>
> 致书一行，最为得当。是非曲直，所由分也。况只须好致一书，便可弃此寻好，省却多少唇舌斗争。为国家者，其亦常存此意也夫！
>
> 自君王而论，执政无过，自然不当轻易更换。自下而论，则政是王朝之政，臣是王朝之臣，或予或夺，悉听王裁，岂得贪位自恣，据为私物？况怨望不已，至于受质；受质不已，至于用兵，取麦取禾，无君甚矣！
> 
> 设盟送质，本是霸道，虽用之与国，犹且恶其不正，况君臣乎？况太子者，二君也，亦天下之共主也。郑伯俨然受以为质，王朝衰弱固不必言，而郑伯之横僭，亦古今之共恶矣。黑肩论“郑伯惨刻少恩，非忠顺之臣”，最是论得的当。盖惨刻之人，必然少恩；既然少恩，虽君臣父子之间，亦无所忌讳，欲望其忠顺难矣。其论郑本有功，则不当夺其政；恐愤怒而致有跋扈之举，则不可夺其政。说利害处，亦颇明白。桓王是少不更事之人，故不肯听。及后郑人无状，取麦取禾，桓王怒欲兴兵，又亏他调停解说。盖已明知力量单弱，无奈郑何，不如且作人情，待他自己愧悔，亦是明白处。
>
> 郑国君臣，俱是一班奸险之人，所谓方以类聚。只得一颍考叔略正道些，却又孤掌难鸣。祭足奸贪更甚，所以帮着郑庄做出许多灭理绝伦之事。
>
> 人之有助无助，得力与不得力，不全在婚姻与不婚姻。郑忽说“丈夫志在自立”，固为有理，但亦要看所处时势，与己之才力如何。不然，借助婚姻，亦是一说，未可尽废也。
>
> 卫庄、卫桓、州吁、宋殇、公子翚等，都是一般混帐坏人。在黑漆桶中过日子者，算不得大奸大恶，只看卫庄溺爱，便糊糊涂涂，全不知防备日后之祸，虽有石碏忠言，他亦全不省理。卫桓新立，宠弟素行无良，他却全不防备，致遭毒手。卫庄还说是溺爱不明。桓公亦不知备，岂非糊涂之甚者？郑庄打发五国，只是看得透，拿得定，便不劳馀力而定。尤妙在诈敗一阵，足以餍敌心，而于我无损。只此一事，足见老奸巨猾手段。
>
> 石厚识见、算计，都高似州吁数倍，若用之于正，未必不有补于国家。可惜助逆弑君，把大题目先来错了，便貽臭万世。有聪明者，尚亦慎所用哉！



却说郑庄公闻公孙滑起兵前来侵伐，问计于群臣。公子吕曰：“‘斩草留根，逢春再发。’公孙滑逃死为幸，反兴卫师，此卫侯不知共叔袭郑之罪，故起兵助滑，以救祖母为辞也。依臣愚见，莫如修尺素之书，致于卫侯，说明其故，卫侯必抽兵回国。滑势既孤，可不战而擒矣。”公曰：“然。”遂遣使致书于卫。卫桓公得书，读日：“寤生再拜奉书卫侯贤侯殿下；家门不幸，骨肉相残，诚有愧于邻国。然封京赐土，非寡人之不友;恃宠作乱，实叔段之不恭。寡人念先人世守为重，不得不除。母姜氏，以溺爱叔段之故，内怀不安，避居颍城，寡人已自迎归奉养。今逆滑昧父之非，奔投大国。贤侯不知其非义，师徒下临敝邑。自反并无得罪，惟贤侯同声乱贼之诛，勿伤唇齿之谊，敝邑幸甚！”卫桓公览罢，大惊曰：“叔段不义，自取灭亡。寡人为滑兴师，实为助逆。”遂遣使收回本国之兵。


使者未到，滑兵乘廪延无备，已攻下了。郑庄公大怒，命大夫高渠弥出车二百乘，来争廪延。时卫兵已撤回，公孙滑势孤不敌，弃了廪延，仍奔卫国。公子吕乘胜追逐，直抵卫郊。卫桓公大集群臣，问战守之计。公子州吁进曰：“水来土掩，兵至将迎，又何疑焉！”***州吁开口便要厮杀，可见是好兵之人。***大夫石碏奏曰：“不可！不可！郑兵之来，由我助滑为逆所致。前郑伯有书到，我不若以书答之，引咎谢罪。不劳师徒，可却郑兵。”***石碏与公子吕二人，针锋相对。然亦老成之见。***卫侯口：“卿言是也。”即命石碏作书，致于郑伯。书曰：“完再拜上王卿士郑贤侯殿下：寡人误听公孙滑之言，谓上国杀弟囚母，使孙侄无窜身之地，是以兴师。今读来书，备知京城太叔之逆，悔不可言，即日收回廪延之兵。倘蒙鉴察，当缚滑以献，复修旧好。惟贤侯图之。”郑庄公览书曰：“卫既服罪，寡人又何求焉！”


却说国母姜氏闻庄公兴师伐卫，恐公孙滑被杀，绝了太叔之后，遂向庄公哀求；“乞念先君武公遗体，存其一命。”庄公既碍姜氏之面，又度公孙滑孤立无援，不能有为。***碍姜氏之面是谎，只是度其不能有为耳。***乃回书卫侯，书中但言：“奉教撤兵，言归于好。孙滑虽有罪，但逆弟只此一子，乞留上国，以延段祀。”一面取回高渠弥之兵。公孙滑老死于卫。此是后话。


却说周平王因郑庄公久不在位，偶因虢公忌父***虢公名，即石父之子。***来朝，言语相投，遂谓虢公曰：“郑侯父子秉政有年，今久不供职，朕欲卿权理政务，卿不可辞。”虢公叩首曰：“郑伯不来，必国中有事故也。臣若代之，郑伯不惟怨臣，且将怨及王矣。臣不敢奉命！”再三辞谢，退归本国。原来郑庄公身虽在国，留人于王都，打听朝中之事，动息传报。***留心国政，自是执政之职。但欲为公便是忠臣，为私便是奸臣。郑庄公留人打听，为公乎？为私乎？明眼人必有能辨之者。***今日平王欲分政于虢公，如何不知。即日驾车于周，朝见已毕，奏曰：“臣荷圣恩，父子相继秉政。臣实不才，有忝职位，愿拜还卿士之爵，退就藩封，以守臣节。”平王曰：“卿久不莅任，朕心悬悬。今见卿来，如鱼得水，卿何故出此言耶?”庄公又奏曰：“臣国中有逆弟之变，旷职日久。今国事粗完，星夜趋朝，闻道路相传，谓吾王有委政虢公之意。臣才万分不及虢公，安敢尸位，以获罪于王乎？”平王见庄公说及虢公之事，心惭面赤，勉强言曰：“朕别卿许久，亦知卿国中有事，欲使虢公权管数日，以候卿来。虢公再三辞让，朕已听其还国矣。卿又何疑焉？”庄公又奏曰：“夫政者，王之政也，非臣一家之政也。用人之柄，王自操之，虢公才堪佐理，臣理当避位。不然，群臣必以臣为贪于权势，昧于进退。***口中说的俱是正理，心下却殊不一般，此等人近来遍地都是。奈何！奈何！***惟王察之。”平王曰：“卿父子有大功于国，故相继付以大政，四十馀年，君臣相得。今卿有疑朕之心，朕何以自明！卿如必不见信，朕当命太子狐***狐，太子名。***为质于郑，何如？”***奇想，奇事。***庄公再拜辞日：“从政罢政，乃臣下之职，焉有天子委质于臣之礼？恐天下以臣为要君，***只怕有所不免。***臣当万死！”平王曰：“不然。卿治国有方，朕欲使太子观风于郑，因以释目下之疑。卿若固辞，是罪朕也。”庄公再三不敢受旨。群臣奏曰：“依臣等公议，王不委质，无以释郑伯之疑;若独委质，又使郑伯乖臣子之义。莫若君臣交质，两释猜忌，方可全上下之恩。”平王曰：“如此甚善。”庄公使人先取世子忽***忽，世子名。***待质于周，然后谢恩。周太子狐亦如郑为质。***又是奇想、奇事。只不知王若变心，郑将怎生处置太子？***史官评论周、郑交质之事，以为君臣之分，至此尽废矣。诗曰：“腹心手足本无私，一体相猜事可嗤。交质分明同市贾，王纲从此遂陵迟。”

自交质以后，郑伯留周辅政，一向无事。平王在位五十一年而崩。***天子曰崩。***郑伯与周公黑肩同摄朝政。使世子忽归郑，迎回太子狐来周嗣位。太子狐痛父之死，未得侍疾含敛，哀痛过甚，到周而薨。其子林嗣立，是为桓王。众诸侯俱来奔丧，并谒新天子。虢公忌父先到，举动皆合礼数，人人爱之。


桓王伤其父以质郑身死，且见郑伯久专朝政，心中疑惧，私与周公黑肩商议曰：“郑伯曾质先太子于国，意必轻朕，君臣之间，恐不相安。虢公执事甚恭，朕欲畀之以政，卿意以为何如?”周公黑肩奏曰：“郑伯为人惨刻少恩，非忠顺之臣也。但我周东迁洛邑，晋、郑功劳甚大。今改元之日，遽夺郑政，付于他手，郑伯愤怒，必有跋扈之举，不可不虑。”***黑肩聪明，大是可爱。***桓王曰：“朕不能坐而受制，朕意决矣。”


次日，桓王早朝，谓郑伯曰：“卿乃先王之臣，朕不敢屈在班僚，卿其自安。”庄公奏日：“臣久当谢政，今即拜辞。”遂忿忿出朝，谓人日：“孺子负心，不足辅也！”即日驾车回国。世子忽率领众官员出郭迎接，问其归国之故。庄公将桓王不用之语，述了一遍，人人俱有不平之意。***一班奸贼，自然便要不平。***大夫高渠弥进曰：“吾主两世辅周，功劳甚大。况前太子质于吾国，未尝缺礼。今舍吾主而用虢公，大不义也！何不兴师打破周城，***不知失政伐周，是大义否？***废了今王，而别立贤胤？天下诸侯谁不畏郑，方伯之业可成矣！”颖考叔日：“不可。君臣之伦，比于母子。主公不忍仇其母，何忍仇其君？但隐忍岁馀，入周朝觐，周王必有悔心。主公勿以一朝之忿，而伤先公死节之义。”大夫祭足曰：“以臣愚见，二臣之言，当兼用之。臣愿帅兵直抵周疆，托言岁凶，就食温、洛之间。若周王遣使责让，吾有词矣；如其无言，主公入朝未晚。”庄公准奏，命祭足领了一枝车马，听其便宜行事。


祭足巡到温邑界首，说本国岁荒乏食，向温大夫求粟千钟。温大夫以未奉王命，不许。祭足曰：“方今二麦正熟，尽可资食。我自能取，何必求之！”遂遣士卒各备镰刀，分头将田中之麦，尽行割取，满载而回。祭足自领精兵，往来接应。温大夫知郑兵强盛，不敢相争。祭足于界上休兵三月有馀，再巡至成周***地在瀍水之中。***地方。时秋七月中旬，见田中早稻已熟，分付军士假扮作商人模样，将车埋伏各村里，三更时分，一齐用力将禾头割下，***郑庄逆恶，多半是祭足助成，真是可杀。***五鼓取齐。成周郊外，稻禾一空。比及守将知觉，点兵出城，郑兵已去之远矣。两处倶有文书到于洛京，奏闻桓王，说郑兵盗割麦禾之事。桓王大怒，便欲兴兵问罪。周公黑肩奏曰：“郑祭足虽然盗取禾麦，乃边庭小事，郑伯未必得知。以小忿而弃懿亲，***郑同姓，故曰懿亲。***甚不可也。若郑伯心中不安，必然亲来谢罪修好。”***调停虽好，然亦是无可奈何。***桓王准奏，但命沿边所在加意提防，勿容客兵入境。其芟麦刈禾一事，并不计较。


郑伯见周王全无责备之意，果然心怀不安，***可见良心难昧。***遂定入朝之议。正欲起行，忽报齐国***齐，姜姓，太公之后。国在青州府临淄县。***有使臣到来。庄公接见之间，使臣致其君僖公之命，约郑伯至石门***齐地，在济北。***相会。庄公正欲与齐相结，遂赴石门之约。二君相见，歃血订盟，约为兄弟，有事相偕。齐侯因问：“世子忽曾婚娶否?”郑伯对以未曾。僖公曰：“吾有爱女，年虽未笄，颇有才慧。倘不弃嫌，愿为待年之妇。”***以年幼故，待长而嫁。***郑庄公唯唯称谢。及返国之日，向世子忽言之。忽对曰：“妻者，齐也，故曰配偶。今郑小齐大，大小不伦，孩儿不敢仰扳。”庄公曰：“请婚出于彼意，若与齐为甥舅，每事可以仰仗，***婚姻扳高，自是人情之常，但郑庄奸雄，何以亦出于此乎？***吾儿何以辞之?”忽又对曰：“丈夫志在自立，岂能仰仗于婚姻耶?”庄公嘉其有志，遂不强之。后来齐使至郑，闻郑世子不愿就婚，归国奏知僖公。僖公叹曰：“郑世子可谓谦让之至矣！吾女年幼，且俟异曰再议可也。”后人有诗嘲富室扳髙，不如郑忽辞婚之善。诗曰：“婚姻门户要相当，大小须当自酌量。却笑扳高庸俗子，拚财但买一巾方。”


忽一日，郑庄公正与群臣商议朝周之事，适有卫桓公讣音到来。庄公诘问来使，备知公子州吁弑君之事。庄公顿足叹曰：“吾国行且被兵矣！”群臣问曰：“主公何以料之?”庄公曰：“州吁素好弄兵，今既行篡逆，必以兵威逞志。郑、卫素有嫌隙，其试兵必先及郑。***一口便猜着道破，真奸雄也。***宜预备之。”


且说卫州吁如何弑君？原来卫庄公***武公之子。***之夫人，乃齐东宫得臣之妹，名曰庄姜，貌美而无子。次妃乃陈国之女，名曰厉妫，亦不生育。厉妫之妹，名曰戴妫，随姊嫁卫，生子曰完，曰晋。庄姜性不嫉妒，育完为己子，又进宫女于庄公。庄公嬖幸之，生子州吁。州吁性暴戾，好武，喜于谈兵。***性既暴戾，又喜谈兵，便是作乱之根。***庄公溺爱州吁，任其所为。大夫石碏尝谏庄公曰：“臣闻爱子者，教以义方，弗纳于邪。夫宠过必骄，骄必生乱。主公若欲传位于吁，便当立为世子。如其不然，当稍裁抑之，庶无骄奢淫佚之祸。”庄公不听。石碏之子石厚，与州吁交好，时尝并车出猎，骚扰民居，石碏将厚鞭责五十，锁禁空房，不许出入。厚逾墙而出，遂往州吁府中，一饭必同，竟不回家。石碏无可奈何。后庄公薨，公子完嗣位，是为桓公。桓公生性懦弱，石碏知其不能有为，告老在家，不与朝政。州吁益无忌惮，日夜与石厚商量篡夺之计。其时平王崩讣适至，桓王林新立，卫桓公欲如周吊贺。石厚谓州吁曰：“大事可成矣。明日主公往周，公子可设饯于西门，预伏甲士五百于门外，酒至数巡，袖出短剑而刺之。手下有不从者，即时斩首。诸侯之位，唾手可得。”州吁大悦。预命石厚领壮士五百，埋伏西门之外。


州吁自驾车，迎桓公至于行馆，早已排下筵席。州吁躬身进酒，曰：“兄侯远行，薄酒奉饯。”桓公曰：“又教贤弟费心。我此行不过月馀便回，烦贤弟暂摄朝政，小心在意。”州吁曰：”兄侯放心。”酒至数巡，州吁起身，满斟金盏，进于桓公。桓公一饮而尽，亦斟满杯回敬州吁。州吁双手去接，诈为失手，坠盏于地，慌忙拾取，亲自洗涤。桓公不知其诈，命取盏更斟，欲再送州吁。州吁乘此机会，急腾步闪至桓公背后，抽出短剑，从后刺之，刃透于胸，即时重伤而薨。时周桓王元年春三月戊申也。从驾诸臣素知州吁武力胜众，石厚又引五百名甲士围住公馆，众人自度气力不加，只得降顺。以空车载尸殡敛，托言暴疾。州吁遂代立为君，拜石厚为上大夫。桓公之弟晋逃奔邢国***今邢台县。***去了。史臣有诗叹卫庄公宠吁致乱。诗云；“教子须知有义方，养成骄佚必生殃。郑庄克段天伦薄，犹胜桓侯束手亡。”


州吁即位三日，闻外边沸沸扬扬，尽传说弑兄之事。乃召上大夫石厚商议，曰：“欲立威邻国，以胁制国人，问何国当伐?”石厚奏：“邻国俱无嫌隙。惟郑国昔年讨公孙滑之乱，曾来攻伐，先君庄公服罪求免，此乃吾国之耻。主公若用兵，非郑不可。”州吁曰：“齐、郑有石门之盟，***石门，盟地。***二国结连为党。卫若伐郑，齐必救之。一卫岂能敌二国？”石厚奏曰：“当今异姓之国，惟宋称公为大；***微子启，商王帝乙之长庶子。武王克商，封启于宋，作宾王家。今归德府商丘县。***同姓之国，惟鲁称叔父为尊。***鲁，周公之后，今兖州府曲阜县。***主公欲伐郑，必须遣使于宋、鲁，求其出兵相助，并合陈、***妫姓，帝舜之后，今开封府陈州。***蔡***姬姓，武王封其弟叔度于蔡，今汝宁府上蔡县。***之师，五国同事，何忧不胜！”州吁曰：“陈、蔡小国，素顺周王。郑与周新隙，陈、蔡必知之，呼使伐郑，不愁不来。若宋、鲁大邦，焉能强乎？”石厚又奏曰：“主公但知其一，不知其二。昔宋穆公受位于其兄宣公，穆公将死，思报兄之德，乃舍其子冯，***音凭。***而传位于兄之子与夷。冯怨父而嫉与夷，出奔于郑。郑伯纳之，常欲为冯起兵伐宋，夺取与夷之位。今日勾连伐郑，正中其怀。若鲁之国事，乃公子翚秉之。翚兵权在手，觑鲁君如无物。如以重赂结公子翬，鲁兵必动无疑矣。”


州吁大悦，即日遣使往鲁、陈、蔡三处去讫，独难使宋之人。石厚荐一人，姓宁名翊，乃中牟人也。“此人甚有口辨，可以遣之。”州吁依言，命宁翊如宋请兵。宋殇公***名与夷。***问曰：“伐郑何意?”宁翊曰：“郑伯无道，诛弟囚母。公孙滑亡命敝邑，又不能容，兴兵来讨。先君畏其强力，腆颜谢服。今寡君欲雪先君之耻，以大国同仇，是以借助。”殇公曰：“寡人与郑素无嫌隙，子曰同仇，得无过乎?”宁翊曰：“请屏左右，翊得毕其说。”殇公即麾去左右，侧席问曰：“何以教之?”宁翊曰：“君侯之位，受之谁乎?”殇公曰：“传之吾兄穆公也。”宁翊曰：“父死子继，古之常理。穆公虽有尧、舜之心，奈公子冯每以失位为恨，身居邻国，其心须臾未尝忘宋也。郑纳子冯，其交已固，一旦拥冯兴师，国人感穆公之恩，不忘其子，内外生变，君侯之位危矣！今日之举，名曰伐郑，实为君侯除心腹之患也。君侯若主其事，敝邑悉起师徒，连鲁、陈、蔡三国之兵，一齐效劳，***本是向宋借兵伐郑，今反说是“君若主事，敝邑效劳”。游士利口，只顾说得好听，不顾明人笑煞。***郑之灭亡可待矣！”宋殇公原有忌公子冯之心，这一席话正投其意，遂许兴师。大司马孔父嘉，***名嘉，字孔父。***乃殷汤王之后裔，为人正直无私，闻殇公听卫起兵，谏曰：“卫使不可听也！若以郑伯杀弟囚母为罪，则州吁弑兄篡位，独非罪乎？***此说卫事固为明白，不知殇公自为公子冯也。***愿主公思之。”殇公已许下宁翊，遂不听孔父嘉之谏，刻日兴师。


鲁公子翬接了卫国重赂，不由隐公作主，亦起重兵来会。陈、蔡如期而至，自不必说。宋公爵尊，推为盟主。卫石厚为先锋，州吁自引兵打后，多赍粮草，犒劳四国之兵。五国共甲车一千三百乘，将郑东门围得水泄不通。郑庄公问计于群臣，***他已看透算定，却要故意问人，奸人往往如此。***言战言和，纷纷不一。庄公笑曰：“诸君皆非良策也。州吁新行篡逆，未得民心，故托言旧怨，借兵四国，欲立威以压众耳。鲁公子翚贪卫之赂，事不由君。陈、蔡与郑无仇，皆无必战之意。只有宋国忌公子冯在郑，***又是一语道破。***实心协助。吾将公子冯出居长葛，***郑之外邑。***宋兵必移。再令子封引徒兵五百，出东门单搦卫战，诈败而走。州吁有战胜之名，其志已得，国事未定，岂能久留军中，其归必速。吾闻卫大夫石碏，大有忠心，不久卫将有内变。州吁自顾不暇，安能害我乎？”***即算明自己目前，又算明他人日后，却算得一点不差，虽是奸雄，却亦可爱。***乃使大夫瑕叔盈引兵一枝，护送公子冯往长葛去讫。庄公使人于宋曰：“公子冯逃死敝邑，敝邑不忍加诛。今令伏罪于长葛，惟君自图之。”宋殇公果然移兵去围长葛。***被他算着了。***蔡、陈、鲁三国之兵，见宋兵移动，倶有返旆之意。***也被他算着了。***忽报公子吕***字子封。***出西门，单搦卫战。三国登壁垒上，袖手观之。


却说石厚引兵与公子吕交锋，未及数合，公子吕倒拖画戟而走。石厚追至西门，门内接应人去。***似这等败了法，落得做人情。***石厚将西门外禾稻尽行芟刈，以劳军士，传令班师。州吁曰：“未见大胜，如何便回？”石厚屏去左右，说出班师之故。州吁大悦。毕竟石厚说甚话，且看下回分解。
