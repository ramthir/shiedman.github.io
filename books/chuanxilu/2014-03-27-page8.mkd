---
title: 知是心之本體
group: 以下門人徐愛錄
chapter: 傳習錄卷上〔8〕
category: 传习录
tags: [王阳明]
permalink: /books/chuanxilu/8.html
date: 2014-03-27 00:00:00 +0800
layout: book_page 
---

又曰，「知是心之本體。心自然會知。見父自然知孝，見兄自然知弟，見孺子入井，自 然知惻隱[^1]。此便是良知[^2]。不假外求。若良知之發，更無私意障礙。卽所謂『充其惻隱之 心。而仁不可勝用矣』[^3]。然在常人不能無私意障礙。所以須用致知格物之功，勝私復理。 卽心之良知更無障礙，得以充塞流行。便是致其知。知致則意誠」。

+ 劉宗周云：旣云至善是心之本體，又云知是心之本體，益知只是知善知惡。知善知惡， 正是心之至善處。又云：旣謂之良知、決然私意障碍不得。常人與聖人同。(遺编，卷 十三，陽明傳信錄三，頁三下。又見明儒學案，卷十，頁十四上

+ 彭定求曰(佐藤一齋引)：程子曰，「知者吾之所固有。然不致則不能得之」。(二程遺書，卷二十五，頁一上)先生致知之説本此。(南畇集，光绪七年，一八八一年本，密證錄，頁一上)。

    捷案：彭定求，字勤止，號南畇(一六四五— 一七一九)。長洲(今江蘇吳縣)人，參看清儒學案，卷四十二。

+ 東正純云：會知之知卽真知，決然私意不障碍。最看(見)手勢。蓋王子致良知之説，始于正德辛已(一五一 二)。此錄屬壬申(一五一 二)。已足以知宗旨焉，但未為主張耳。

[^1]: 入井。孟子，公孫丑篇第二上，第六章，「今人乍見孺子將入于井，皆有怵惕惻隱之心」。
[^2]: 良知。孟子，盡心篇第七上，第十五章，「人之所不學而能者，其良能也。所不慮而知者，其良知也」。
[^3]: 勝用。同上第七下，第三十一章，「人能充無欲害人之心，而仁不可勝用也」。

