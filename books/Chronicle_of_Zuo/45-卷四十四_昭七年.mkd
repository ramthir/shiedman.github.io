---
title: 卷四十四 昭七年
category: 春秋左传正义
author: 晋·杜预(注), 唐·孔颖达(疏)
date: 2014-05-27 09:13:56 +0800
permalink: /books/Chronicle_of_Zuo/45.html
layout: book_page
---

【经】七年，春，王正月，暨齐平。<span class="q">（暨，与也。燕与齐平。前年冬，齐伐燕，间无异事，故不重言燕，从可知。○暨，其器反，传同。重，直用反。）</span>

[疏]“暨与”至“可知”。



　　○



三月，公如楚。

叔孙婼如齐莅盟。<span class="q">无传。公将远適楚，故叔孙如齐寻旧好。○婼，敕略反，徐又音释。好，呼报反。</span>

[疏]注“公将”至“旧好”。



　　○



夏，四月，甲辰，朔，日有食之。

秋，八月，戊辰，卫侯恶卒。<span class="q">元年，大夫盟于虢。</span>

[疏]“卫侯恶卒”。



　　○



　　○



　　○



九月，公至自楚。

冬，十有一月，癸未，季孙宿卒。

十有二月，癸亥，葬卫襄公。

【传】七年，春，王正月，暨齐平，齐求之也。<span class="q">（齐伐燕，燕人赂之，反从求平，如晏子言。）</span>

[疏]“齐求之也”。



　　○



癸巳，齐侯次于虢。<span class="q">虢，燕竟。○虢，瓜百反。竟音境。</span>燕人行成，曰：“敝邑知罪，敢不听命？先君之敝器，请以谢罪。”<span class="q">敝器，瑶瓮、玉椟之属。○瑶音遥。瓮，乌送反，徐於容反。椟，徒木反。</span>公孙晳曰：“受服而退，俟衅而动，可也。”<span class="q">晳，齐大夫。○晳，星历反，徐思益反。衅，许觐反。</span>二月，戊午，盟于濡上。<span class="q">濡水出高阳县东北，至河间鄚县入易水。○濡，徐音须；《说文》女于反，一音而又反，又而于反。鄚音莫，本又作莫。</span>

[疏]注“濡水”至“易水”。



　　○



燕人归燕姬，<span class="q">嫁女与齐侯。</span>赂以瑶瓮、玉椟、斝耳，不克而还。<span class="q">瑶，玉也。椟，匮也。斝耳，玉爵。○斝，古雅反，一音嫁。《礼记》：夏曰盏，殷曰斝，周曰爵。《说文》斝从斗。匮，其位反。</span>

[疏]注“瑶玉”至“玉爵”。



　　○



楚子之为令尹也，为王旌以田。<span class="q">析羽为旌，王旌游至於轸。○旌音旌。析，星历反。游音留。轸，之忍反。</span>

[疏]注“析羽”至“於轸”。



　　○



芋尹无宇断之曰：“一国两君，其谁堪之？”及即位，为章华之宫，纳亡人以实之。<span class="q">章华，南郡华容县。○芋，于付反。断音短。</span>

[疏]“芋尹”。



　　○



无宇之阍入焉。<span class="q">有罪，亡入章华宫。</span>无宇执之，有司弗与，<span class="q">王有司也。</span>曰：“执人於王宫，其罪大矣。”执而谒诸王。<span class="q">执无宇也。</span>王将饮酒，<span class="q">遇其欢也。</span>无宇辞曰：“天子经略，<span class="q">经营天下，略有四海，故曰经略。</span>诸侯正封，<span class="q">封疆有定分。○疆，居良反，下同。分，扶问反。</span>

[疏]“天子”至“正封”。



　　○



古之制也。封略之内，何非君土？食土之毛，谁非君臣？<span class="q">毛，草也。</span>故《诗》曰：‘普天之下，莫非王土。率土之滨，莫非王臣。’<span class="q">《诗·小雅》。滨，涯也。○普，本或作溥，音同；《毛传》云：“大也。”滨音宾。涯，五隹反。</span>

[疏]“诗曰”至“王臣”。



　　○



天有十日，<span class="q">甲至癸。</span>人有十等，<span class="q">王至台。</span>下所以事上，上所以共神也。故王臣公，公臣大夫，大夫臣士，士臣皂，皂臣舆，舆臣隶，隶臣僚，僚臣仆，仆臣台。马有圉，牛有牧，<span class="q">养马曰圉，养牛曰牧。○共音恭。圉，鱼吕反。</span>

[疏]“王臣”至“臣台”。



　　○



以待百事。今有司曰，女胡执人於王宫？将焉执之？周文王之法曰，有亡荒阅，<span class="q">荒，大也。阅，蒐也。有亡人当大蒐其众。○女音汝。焉，於虔反。阅音悦。蒐，所由反。</span>所以得天下也。吾先君文王，<span class="q">楚文王。</span>作《仆区》之法，<span class="q">《仆区》，刑书名。○仆区，乌侯反，徐如字。服云：仆，隐也；区，匿也。为隐匿亡人之法也。</span>

[疏]注“仆区，刑书名”。



　　○



曰，‘盗所隐器，<span class="q">隐盗所得器。</span>与盗同罪’，所以封汝也。<span class="q">行善法，故能启疆北至汝水。</span>

[疏]注“行善”至“汝水”。



　　○



若从有司，是无所执逃臣也。逃而舍之，是无陪台也。<span class="q">言皆将逃。</span>王事无乃阙乎？昔武王数纣之罪，以告诸侯曰：‘纣为天下逋逃主，萃渊薮。’<span class="q">萃，集也。天下通逃，悉以纣为渊薮泽而归之。○数，色具反，又色主反。逋，布吴反。萃，在醉反。薮，素口反。</span>

[疏]“昔武”至“渊薮”。



　　○



故夫致死焉。<span class="q">人欲致死讨纣。○夫音扶，又方于反。</span>君王始求诸侯而则纣，无乃不可乎？若以二文之法取之，盗有所在矣。”<span class="q">言王亦为盗。</span>王曰：“取而臣以往，<span class="q">往，去之。</span>盗有宠，未可得也。”<span class="q">盗有宠，王自谓，为葬灵王张本。</span>遂赦之。<span class="q">赦无宇。</span>

楚子成章华之台，原以诸侯落之。<span class="q">宫室始成，祭之为落。台今在华容城内。</span>

[疏]注“宫室”至“城内”。



　　○



大宰薳启彊曰：“臣能得鲁侯。”薳启彊来召公，辞曰：“昔先君成公，命我先大夫婴齐曰：‘吾不忘先君之好，将使衡父照临楚国，镇抚其社稷，以辑宁尔民。’婴齐受命于蜀，<span class="q">蜀盟在成二年。衡父，公衡。○好，呼报反。辑音集，又七入反。</span>奉承以来，弗敢失陨，而致诸宗祧，<span class="q">言奉成公此语以告宗庙。○陨，于敏反。祧，他彫反。</span>日我先君共王，引领北望，日月以<img src="pic/b14j.bmp">。<span class="q"><img src="pic/b14j.bmp">鲁朝。○共音恭。</span>

[疏]“日我”至“北望”。



　　○



传序相授，於今四王矣。<span class="q">四王，共、康、郏、敖及灵王。○传，直专反。郏，古洽反。</span>嘉惠未至，唯襄公之辱临我丧。<span class="q">襄公二十八年，如楚临康王丧。</span>孤与其二三臣，悼心失图，<span class="q">在哀丧故。</span>社稷之不皇，况能怀思君德！<span class="q">皇，暇也。言有大丧，多不暇。</span>今君若步玉趾，辱见寡君，<span class="q">趾，足也。</span>宠灵楚国，以信蜀之役，致君之嘉惠，是寡君既受贶矣，何蜀之敢望！<span class="q">言但欲使君来，不敢望如蜀复有质子。○复，扶又反。质音致，又如字。</span>

[疏]“宠灵”至“贶矣”。



　　○



其先君鬼神，实嘉赖之，岂唯寡君？君若不来，使臣请问行期，<span class="q">问鲁见伐之期。○使，所吏反。</span>寡君将承质币而见于蜀，以请先君之贶。”<span class="q">请，问也。○质音致，徐之二反，又如字。见，贤遍反。</span>公将往，梦襄公祖。<span class="q">祖，祭道神。</span>

[疏]注“祖祭道神”。



　　○



梓慎曰：“君不果行。襄公之適楚也，梦周公祖而行。今襄公实祖，君其不行。”子服惠伯曰：“行。先君未尝適楚，故周公祖以道之。襄公適楚矣，而祖以道，君不行，何之？”三月，公如楚，郑伯劳于师之梁。<span class="q">郑城门。○道之音导，下同。劳，力报反，下同。</span>孟僖子为介，不能相仪。<span class="q">僖子，仲孙玃。○介音界。相，息亮反。玃，俱缚反，又俱碧反。</span>及楚，不能答郊劳。<span class="q">为下僖子病不能相礼张本。</span>

夏，四月，甲辰，朔，日有食之。晋侯问於士文伯曰：“谁将当日食？”对曰：“鲁、卫恶之，<span class="q">受其凶恶。○恶之，如字；或乌路反，非也。</span>卫大鲁小。”公曰：“何故？”对曰：“去卫地，如鲁地。<span class="q">卫地，豕韦也。鲁地，降娄也。日食於豕韦之末，及降娄之始乃息，故祸在卫大，在鲁小也。周四月，今二月，故日在降娄。○降，户江反，下同。</span>

[疏]注“卫地”至“降娄”。



　　○



於是有灾，鲁实受之。<span class="q">灾发於卫，而鲁受其馀祸。</span>其大咎，其卫君乎，鲁将上卿。”<span class="q">八月卫侯卒，十一月季孙宿卒。○咎，其九反。</span>公曰：“《诗》所谓‘彼日而食，于何不臧’者，何也？”<span class="q">感日食而问《诗》。</span>

[疏]“诗所”至“不臧”。



　　○



对曰：“不善政之谓也。国无政，不用善，则自取谪于日月之灾。<span class="q">谪，谴也。○谪，直革反。谴，遣战反。</span>

[疏]“对曰”至“之灾”。



　　○



故政不可不慎也。务三而已，一曰择人，<span class="q">择贤人。</span>二曰因民，<span class="q">因民所利而利之。</span>三曰从时。”<span class="q">顺四时之所务。</span>

晋人来治杞田，<span class="q">前汝叔侯不尽归，今公適楚，晋人恨，故复来治杞田。○复，扶又反；下复伐同。</span>

[疏]注“前汝”至“杞田”。



　　○



季孙将以成与之。<span class="q">成，孟氏邑，本杞田。</span>谢息为孟孙守，不可。<span class="q">谢息，僖子家臣。○为，于伪反，注及下为杞同。守，手又反，下守臣同。</span>曰：“人有言曰，虽有挈瓶之知，守不假器，礼也。<span class="q">挈瓶，汲者，喻小知。为人守器，犹知不以借人。○挈，若结反。瓶，蒲丁反。之知音智，注小知同。汲音急。借，子夜反。</span>夫子从君，而守臣丧邑，<span class="q">夫子，谓孟僖子，从公如楚。○丧，息浪反。</span>虽吾子亦有猜焉。”<span class="q">言季孙亦将疑我不忠。○猜，七才反。</span>季孙曰：“君之在楚，於晋罪也。<span class="q">言晋罪君之至楚。</span>又不听晋，鲁罪重矣。晋师必至，吾无以待之，不如与之，间晋而取诸杞。<span class="q">侯晋间隙，可复伐杞取之。○间如字，注同。</span>吾与子桃，<span class="q">鲁国卞县东南有桃虚。○虚，起居反。</span>成反，谁敢有之，是得二成也。鲁无忧，而孟孙益邑，子何病焉？”辞以无山，与之莱、柞，<span class="q">莱、柞，二山。○莱音来。柞，子洛反，又音昨。</span>乃迁于桃。<span class="q">谢息迁也。</span>晋人为杞取成。<span class="q">不书，非公命。</span>

楚子享公于新台，<span class="q">章华台也。</span>使长鬛者相，<span class="q">鬛，须也，欲光夸鲁侯。○鬛，力辄反。相，息亮反。须音须。夸，苦华反。</span>

[疏]“使长鬛者相”。



　　○



好以大屈。<span class="q">宴好之赐。大屈，弓名。○好，呼报反，注同。屈，居勿反。大屈，弓名。服同，又云大曲也。贾云宝金，可以为剑，出大屈也。</span>

[疏]注“大屈，弓名”。



　　○



既而悔之。薳启彊闻之，见公。公语之，拜贺。公曰：“何贺？”对曰：“齐与晋、越欲此久矣。寡君无適与也，而传诸君，君其备御三邻。<span class="q">言齐、晋、越将伐鲁而取之。○见，贤遍反。语，鱼据反。適，丁历反。传，直专反。</span>慎守宝矣，敢不贺乎？”公惧，乃反之。<span class="q">传言楚灵不信，所以不终。</span>

郑子产聘于晋。晋侯疾，韩宣子逆客，私焉。<span class="q">私语。</span>曰：“寡君寝疾，於今三月矣，并走群望，<span class="q">晋所望祀山川，皆走往祈祷。○祷，丁老反，又于报反。</span>有加而无瘳。今梦黄熊入于寝门，其何厉鬼也？对曰：“以君之明，子为大政，其何厉之有？昔尧殛鲧于羽山，<span class="q">羽山在东海祝其县西南。○瘳，救留反。黄熊音雄，兽名，亦作能，如字，一音奴来反，三足鳖也。解者云，兽非入水之物，故是鳖也。一曰既为神，何妨是兽。案《说文》及《字林》皆云，能，熊属，足似鹿。然则能既熊属，入为鳖类。今本作能者，胜也。东海人祭禹庙，不用熊白及鳖为膳，斯岂鲧化为二物乎？殛，纪力反，诛也；本又作极，音义同。鲧，古本反，下注同。</span>

[疏]“今梦”至“寝门”。



　　○



其神化为黄熊，以入于羽渊。实为夏郊，三代祀之。<span class="q">鲧，禹父，夏家郊祭之，历殷、周二代，又通在群神之数，并见祀。○夏，户雅反，注夏下同。</span>

[疏]注“鲧禹”至“见祀”。



　　○



晋为盟主，其或者未之祀也乎？”<span class="q">言周衰，晋为盟主，得佐天子祀群神。</span>

[疏]注“言周”至“群神”。



　　○



韩子祀夏郊。<span class="q">祀鲧。</span>

[疏]“祀夏郊”。



　　○



晋侯有间，<span class="q">间，差也。○差，初卖反。</span>赐子产莒之二方鼎。<span class="q">方鼎，莒所贡。</span>

[疏]“方鼎”。



　　○



子产为丰施归州田於韩宣子，<span class="q">丰施，郑公孙段之子。三年，晋以州田赐段。○为，于伪反，下为初言同。</span>曰：“日君以夫公孙段为能任其事，而赐之州田。今无禄早世，不获久享君德。其子弗敢有，不敢以闻於君，私致诸子。”<span class="q">此年正月，公孙段卒。○夫音扶。任音壬，下同。</span>宣子辞。子产曰：“古人有言曰：‘其父析薪，其子弗克负荷。’<span class="q">荷，担也。以微薄喻贵重。○析，星历反。荷，本亦作何，河可反，又音荷。担，丁甘反。</span>施将惧不能任其先人之禄，其况能任大国之赐？纵吾子为政而可，后之人若属有疆埸之言，敝邑获戾，<span class="q">恐后代宣子者，将以郑取晋邑罪郑。○若属音烛。疆，居良反。埸音亦。</span>而丰氏受其大讨。吾子取州，是免敝邑於戾，而建置丰氏也。敢以为请。”<span class="q">传言子产贞而不谅。</span>

[疏]注“传言”至“不谅”。



　　○



宣子受之，以告晋侯。晋侯以与宣子。宣子为初言，病有之，<span class="q">初言，谓与赵文子争州田。</span>以易原县於乐大心。<span class="q">乐大心，宋大夫。原，晋邑，以赐乐大心也。</span>

郑人相惊以伯有，曰“伯有至矣”，则皆走，不知所往。<span class="q">襄三十年，郑人杀伯有。言其鬼至。</span>铸刑书之岁二月，<span class="q">在前年。</span>或梦伯有介而行，<span class="q">介，甲也。介音界。</span>曰：“壬子，余将杀带也。<span class="q">驷带助子晳杀伯有。壬子，六年三月三日。</span>明年壬寅，余又将杀段也。”<span class="q">公孙段，丰氏党。壬寅，此年正月二十八日。</span>

[疏]注“公孙段，丰氏党”。正义曰：刘炫云：“段即丰氏，当言驷氏党，字之误。”以规杜氏。今知非者，段为丰氏，传有明文。杜既注传，无容不委。盖后人转写之误。刘君虽规，未必是杜之失。



及壬子，驷带卒。国人益惧。齐、燕平之月，<span class="q">此年正月。</span>壬寅，公孙段卒，国人愈惧。其明月，子产立公孙洩及良止以抚之，乃止。<span class="q">公孙洩，子孔之子也。襄十九年，郑杀子孔。良止，伯有子也，立以为大夫，使有宗庙。○洩，息列反。</span>子大叔问其故。子产曰：“鬼有所归，乃不为厉，吾为之归也。”大叔曰：“公孙洩何为？”<span class="q">子孔不为厉，问何为复立洩。○复，扶又反。</span>子产曰：“说也，为身无义而图说。<span class="q">伯有无义，以妖鬼故立之。恐惑民，并立洩，使若自以大义存诛绝之后者，以解说民心。○说如字，下及注同，徐始锐反。</span>

[疏]“子产”至“图说”。



　　○



从政有所反之，以取媚也。<span class="q">民不可使知之，故治政或当反道以求媚於民。○治，直吏反。</span>

[疏]“从政”至“媚也”。



　　○



不媚不信，<span class="q">说而后信之。○说音悦。</span>不信，民不从也。”及子产適晋，赵景子问焉，<span class="q">景子，晋中军佐赵成。</span>曰：“伯有犹能为鬼乎？”子产曰：“能。人生始化曰：“魄，<span class="q">魄，形也。○魄，普白反。</span>既生魄，阳曰魂。<span class="q">阳，神气也。</span>

[疏]“人生”至“曰魂”。



　　○



　　○



　　○



用物精多，则魂魄强。<span class="q">物，权势。</span>

[疏]“用物”至“魄强”。



　　○



　　○



　　○



是以有精爽，至於神明。<span class="q">爽，明也。</span>

[疏]“是以”至“神明”。



　　○



匹夫匹妇强死，其魂魄犹能冯依於人，以为淫厉。<span class="q">强死，不病也。人谓匹夫匹妇贱身。○强，其丈反。</span>况良霄，我先君穆公之胄，子良之孙，子耳之子，敝邑之卿，从政三世矣。郑虽无腆，<span class="q">腆，厚也。○胄，直又反。从政三世矣，子良公子去疾生子耳公孙辄，辄生伯有良霄，三世为郑卿。腆，他典反。</span>

[疏]“从政三世”。



　　○



抑谚曰，蕞尔国。<span class="q">蕞，小貌。○蕞，在最反。</span>而三世执其政柄，其用物也弘矣，其取精也多矣。其族又大，所冯厚矣。<span class="q">良霄魂魄所冯者贵重。○柄，彼命反。</span>而强死，能为鬼，不亦宜乎？”<span class="q">传言子产之博敏。</span>

子皮之族饮酒无度，<span class="q">相尚以奢，相困以酒。</span>

[疏]注“相尚”至“以酒”。



　　○



故马师氏与子皮氏有恶。<span class="q">马师氏，公孙鉏之子罕朔也。襄三十年，马师颉出奔，公孙鉏代之为马师，与子皮俱同一族。○鉏，仕居反。颉，咖结反。</span>齐师还自燕之月，<span class="q">在此年二月。</span>罕朔杀罕魋。<span class="q">魋，子皮弟。○魋，徒回反。</span>

[疏]“罕朔杀罕魋”。



　　○



罕朔奔晋。韩宣子问其位於子产。<span class="q">问朔可使在何位。</span>子产曰：“君之羁臣，苟得容以逃死，何位之敢择？卿违，从大夫之位，<span class="q">谓以礼去者，降位一等。</span>罪人以其罪（缺），<span class="q">罪重则（缺）多。</span>古之制也。朔於敝邑，亚大夫也，其官，马师也。<span class="q">大夫位，马师职。</span>获戾而逃，唯执政所寘之。得免其死，为惠大矣。又敢求位？”宣子为子产之敏也，使从嬖大夫。<span class="q">为子产故，使降等，不以罪降。○为子，于伪反，注同。嬖，必计反。</span>

[疏]“使从嬖大夫”。



　　○



秋，八月，卫襄公卒。晋大夫言於范献子曰：“卫事晋为睦，<span class="q">睦，和也。</span>晋不礼焉，庇其贼人，而取其地，<span class="q">贼人，孙林父。其地，戚也。○庇，必利反，又音珌。</span>故诸侯贰。《诗》曰：‘〈即鸟〉鸰在原，兄弟急难。’<span class="q">《诗·小雅》。〈即鸟〉鸰，〈邕鸟〉渠也。飞则呜，行则摇，喻兄弟相救於急难，不可自舍。○〈即鸟〉，本又作即，精亦反。鸰，本又作令，力丁反。难，如字，又乃旦反，注同。摇音遥，又以照反。</span>

[疏]“诗曰”至“急难”。



　　○



　　○



　　○



又曰：‘死丧之威，兄弟孔怀。’<span class="q">威，畏也。言有死丧，则兄弟宜相怀思。</span>兄弟之不睦，於是乎不吊，<span class="q">不相吊恤。</span>况远人，谁敢归之？今又不礼於卫之嗣，<span class="q">嗣，新君也。</span>卫必叛我，是绝诸侯也。”献子以告韩宣子。宣子说，使献子如卫吊，且反戚田。<span class="q">传言戚田所由还卫。○说音悦。还音环。</span>卫齐恶告丧于周，且请命。王使臣简公如卫吊。<span class="q">简公，王卿士也。</span>且追命襄公曰：“叔父陟恪，在我先王之左右，以佐事上帝。<span class="q">陟，登也。恪，敬也。帝，天也。叔父谓襄公。命如今之哀策。○恪，苦各反。</span>

[疏]注“陟登”至“哀策”。



　　○



余敢忘高圉、亚圉？”<span class="q">二圉，周之先也。为殷诸侯，亦受殷王追命者。○圉，鱼吕反。</span>

[疏]注“二圉”至“命者”。正义曰：案《周本纪》，高圉是公刘玄孙之孙。高圉生亚圉。亚圉，大王亶父之祖也。并为殷之诸侯。今王追命襄公，而云不忘二圉，知其亦是受殷王追命。此杜以意言耳，二圉之受追命无文也。



九月，公至自楚。孟僖子病不能相礼，<span class="q">不能相仪答郊劳，以此为己病。○“病不能相礼”，本或作“病不能礼”。相，息亮反，注相仪同。劳，力报反。</span>乃讲学之，<span class="q">讲习也。</span>苟能礼者从之。及其将死也，<span class="q">二十四年孟僖子卒，传终言之。</span>召其大夫，<span class="q">僖子属大夫。</span>曰：“礼，人之幹也。无礼，无以立。吾闻将有达者，曰孔丘，<span class="q">僖子卒时，孔丘年三十五。</span>

[疏]注“孔丘年三十五”。



　　○



圣人之后也。<span class="q">圣人，殷汤。</span>而灭於宋。<span class="q">孔子六代祖孔父嘉，为宋督所杀，其子奔鲁。</span>

[疏]注“孔子六代祖”。



　　○



其祖弗父何，以有宋而授厉公。<span class="q">弗父何，孔父嘉之高祖，宋闵公之子，厉公之兄。何適嗣当立，以让厉公。○適，丁历反。</span>及正考父<span class="q">弗父何之曾孙。</span>佐戴、武、宣，<span class="q">三人皆宋君。</span>三命兹益共。<span class="q">三命，上卿也。言位高益共。</span>故其鼎铭云：<span class="q">考父庙之鼎。</span>‘一命而偻，再命而亻区，三命而俯。<span class="q">俯共於亻区，亻区共於偻。○偻，力主反。亻区，纡甫反。</span>循墙而走，<span class="q">言不敢安行。</span>亦莫余敢侮。<span class="q">其共如是，亦不敢侮慢之。○侮，亡甫反。</span>饘於是，鬻於是，以餬余口。’<span class="q">於是鼎中为饘鬻。饘鬻，餬属，言至俭。○饘，之然反。《尔雅》：“餬，饘也”。鬻，之六反，孙炎云，淖麋也。</span>

[疏]“饘於”至“余口”。



　　○



其共也如是。臧孙纥有言<span class="q">纥，武仲也。</span>曰：‘圣人有明德者，若不当世，其后必有达人。’<span class="q">圣人之后，有明德而不当大位，谓正考父。</span>

[疏]注“圣人”至“考父”。



　　○



今其将在孔丘乎？我若获没，<span class="q">得以寿终。</span>必属说与何忌於夫子，使事之<span class="q">说，南宫敬叔。何忌，孟懿子。皆僖子之子。○属音烛。说音悦。</span>而学礼焉，以定其位。”<span class="q">知礼则位安。</span>

[疏]注“南宫”至“敬叔”。



　　○



故孟懿子与南宫敬叔师事仲尼。仲尼曰：“能补过者，君子也。《诗》曰：‘君子是则是效。’<span class="q">《诗·小雅》。</span>孟僖子可则效巳矣。”

单献公弃亲用羁。<span class="q">献公，周卿士，单靖公之子，顷公之孙。羁，寄客也。○单音善。</span>

冬，十月，辛酉，襄、顷之族杀献公而立成公。<span class="q">襄公，顷公之父。成公，献公弟。○顷音倾。</span>十一月，季武子卒。晋侯谓伯瑕<span class="q">伯瑕，士文伯。</span>曰：“吾所问日食，从矣，可常乎？”<span class="q">卫侯、武子皆卒故。</span>对曰：“不可。六物不同，<span class="q">各异时。</span>民心不壹，<span class="q">政教殊。</span>事序不类，<span class="q">有变易。</span>官职不则，<span class="q">治官居职非一法。</span>同始异终，胡可常也？《诗》曰：‘或燕燕居息，或憔悴事国。’<span class="q">《诗·小雅》。言不同。○憔，在遥反。《诗》作“尽”。瘁，在醉反。</span>

[疏]“诗曰”至“事国”。



　　○



其异终也如是。”公曰：“何谓六物？”对曰：“岁、时、日、月、星、辰是谓也”。公曰：“多语寡人辰，而莫同。何谓辰？”对曰：“日月之会是谓辰，<span class="q">一岁日月十二会，所会谓之辰。○语，鱼据反。</span>

[疏]“岁时日月星辰”。



　　○

○



　　○



故以配日。”<span class="q">谓以子丑配甲乙。</span>

[疏]“故以配日”。



　　○



卫襄公夫人姜氏无子，<span class="q">姜氏，宣姜。</span>嬖人婤姶生孟絷。孔成子梦康叔谓已：“立元，<span class="q">成子，卫卿，孔达之孙烝鉏也。元，孟絷弟，梦时元未生。○婤音周，又直周反，徐敕周反。姶，乌答反。絷，张立反。烝，之承反。</span>

[疏]注“梦时元未生”。



　　○



余使羁之孙圉与史苟相之。”<span class="q">羁，烝鉏子。苟，史朝子。○羁，居宜反。相，息亮反，下同。朝如字。</span>史朝亦梦康叔谓己：“余将命而子苟，与孔烝鉏之曾孙圉，相元。”史朝见成子，告之梦，梦协。<span class="q">协，合也。</span>晋韩宣子为政，聘于诸侯之岁，<span class="q">在二年。</span>婤姶生子，名之曰元。孟絷之足不良，能行。<span class="q">跛也。○跛，波我反。</span>

[疏]“之足不良”。正义曰：当断不良为句。“能行”向下读之。知者，案二十年杜注云：“絷足不良，故以官邑还豹”，是也。



孔成子以《周易》筮之曰：“元尚享卫国，主其社稷。”<span class="q">令蓍辞。</span>遇《屯》<img src="pic/bg04.bmp">。<span class="q">《震》下《坎》上，《屯》。○屯，张伦反。</span>又曰：“余尚立絷，尚克嘉之。”<span class="q">嘉，善也。</span>遇《屯》<img src="pic/bg04.bmp">之《比》<img src="pic/bg04.bmp">。<span class="q">《坤》下《坎》上，《比》。《屯》初九爻变。○比，毗志反，注同。</span>

[疏]“之比”。



　　○



以示史朝。史朝曰：“元亨，又何疑焉。”<span class="q">《周易》曰：“《屯》，元亨。”○亨，许庚反，注元亨皆同。</span>成子曰：“非长之谓乎？<span class="q">言《屯》之元亨，谓年长，非谓名元。○长，丁丈反，注同。</span>对曰：“康叔名之，可谓长矣。<span class="q">善之长也。○名，如字，徐武政反。</span>孟非人也。将不列於宗，不可谓长。<span class="q">足跛非全人，不可列为宗主。</span>且其繇曰‘利建侯’。<span class="q">繇，卦辞。○繇，直又反。</span>嗣吉何建？建非嗣也。<span class="q">嗣子有常位，故无所卜，又无所建。今以位不定，卜嗣得吉，则当从吉而建之也。○言何建，本或作可建。</span>二卦皆云，<span class="q">谓再得《屯》卦，皆有建侯之文。</span>

[疏]“二卦皆云”。



　　○



子其建之。康叔命之，二卦告之。筮袭於梦，武王所用也。弗从何为？<span class="q">《外传》云：“《大誓》曰：‘朕梦协朕卜，袭於休祥，戎商必克。’”此武王辞。</span>

[疏]注“外传云”。



　　○



弱足者居。<span class="q">跛则偏弱，居其家，不能行。</span>侯主社稷，临祭祀，奉民人，事鬼神，从会朝，又焉得居？各以所利，不亦可乎？”<span class="q">孟跛利居，元吉利建。○焉，於虔反。</span>故孔成子立灵公。十二月，癸亥，葬卫襄公。<span class="q">灵公，元也。</span>

【经】八年，春，陈侯之弟招杀陈世子偃师。<span class="q">（以首恶从杀例，故称弟，又称世子。○招，常遥反。）</span>

[疏]注“以首”至“世子”。



　　○



夏，四月，辛丑，陈侯溺卒。<span class="q">襄二十七年“大夫盟于宋”。○溺，乃历反。</span>

[疏]注“襄二”至“于宋”。



　　○



叔弓如晋。

楚人执陈行人干徵师，杀之。<span class="q">称行人，明非行人罪。○干，古丹反。</span>陈公子留出奔郑。<span class="q">留为招所立，未成君而出奔。</span>

秋，蒐于红。<span class="q">革车千乘，不言大者，经文阙也。红，鲁地。沛国萧县西有红亭。远疑。○蒐，所求反。红，户东反。乘，绳证反。沛音贝。</span>

[疏]注“革车”至“阙也”。



　　○



陈人杀其大夫公子过。<span class="q">与招共杀偃师，书名，罪之。○过，古禾反。</span>

大雩。<span class="q">无传。不旱而秋雩，过也。</span>

冬，十月，壬午，楚师灭陈。<span class="q">不称将帅，不以告。壬午，月十八日。○将，子匠反。</span>执陈公子招，放之于越。<span class="q">无传。复称公子，兄已卒。○复，扶又反。</span>杀陈孔奂。<span class="q">无传。招之党，楚杀之。○奂，呼乱反。</span>

[疏]注“招之党楚杀之”。



　　○



葬陈哀公。<span class="q">嬖人袁克葬之。鲁注会，故书。○嬖，必计反。</span>

[疏]注“嬖人”至“故书”。



　　○



【传】八年，春，石言于晋魏榆。<span class="q">（魏榆，晋地。○魏榆，服云：“魏，邑也。榆，州里名。”）</span>

[疏]注“魏榆晋地”。



　　○



晋侯问於师旷曰：“石何故言？”对曰：“石不能言，或冯焉。<span class="q">谓有精神冯依石而言。○冯，皮冰反，注同。</span>不然，民听滥也。<span class="q">滥，失也。○滥，力暂反，下注同。</span>

[疏]“民听滥”。



　　○



抑臣又闻之<span class="q">抑，疑辞。</span>曰：‘作事不时，怨讟动于民，则有非言之物而言。’今宫室崇侈，民力彫尽，<span class="q">彫，伤也。○讟，徒木反。侈，昌氏反，又尺氏反。</span>怨讟并作，莫保其性。<span class="q">性，命也，民不敢自保其性命。</span>石言，不亦宜乎！”於是晋侯方筑虒祈之宫。<span class="q">虒祁，地名，在绛西四十里，临汾水。○虒音斯，本又作<img src="pic/c115.bmp">，同。祁，巨之反，又音臣之反。汾，扶云反。</span>叔向曰：“子野之言，君子哉！<span class="q">子野，师旷字。</span>君子之言，信而有徵，故怨远於其身。<span class="q">怨咎远其身也。○远，于万反，注同。咎，其九反，下文同。</span>小人之言，僣而无徵，故怨咎及之。《诗》曰：‘哀哉不能言，匪舌是出，唯躬是瘁。<span class="q">《诗·小雅》也。不能言，谓不知言理。以僣言见退者，其言非不从舌出，以僣而无信，自取瘁病，故哀之。○僣，子念反，注同，不信也。出，如字，又尺遂反。瘁，在醉反。</span>哿矣能言，巧言如流，俾躬处休。’其是之谓乎！<span class="q">哿嘉也。巧言如流谓非正言而顺叙，以听言见答者。言其可嘉，以信而有徵，自取安逸。师旷此言，缘问流转，终归于谏，故以比巧言如流也。当叔向时，《诗》义如此，故与今说《诗》者小异。○哿，古可反，《毛诗传》云可也。俾，必耳反，本又作卑。休，许虬反，美也。</span>

[疏]“诗曰”至“谓乎”。



　　○



　　○



　　○



是宫也成，诸侯必叛，君必有咎，夫子知之矣。”<span class="q">为十年晋侯彪卒传。</span>

陈哀公元妃郑姬生悼大子偃师，<span class="q">元妃，嫡夫人也。</span>二妃生公子留，下妃生公子胜。二妃嬖，留有宠，属诸徒招与公子过。<span class="q">招及过皆哀公弟也。</span>哀公有废疾。<span class="q">○废，甫肺反。</span>三月，甲申，公子招、公子过杀悼大子偃师，而立公子留。

夏，四月，辛亥，哀公缢。<span class="q">忧恚自杀。经书辛丑，从赴。○谥，一豉反。恚，一睡反。</span>

[疏]注“经书辛丑从赴”。



　　○



干徵师赴于楚，<span class="q">干徵师，陈大夫。</span>且糕有立君。公子胜愬之于楚，<span class="q">以招、过杀偃师告愬也。</span>楚人执而杀之。<span class="q">杀于徵师。</span>公子留奔郑。书曰：“陈侯之弟招杀陈世子偃师”，罪在招也。“楚人执陈行人干徵师杀之”，罪不在行人也。<span class="q">疑为招赴楚，当同罪，故重发之。○为，于伪反，下“为子良立宰”、“为之立宰”同。重，直用反。</span>

[疏]注“疑为”至“发之”。



　　○



叔弓如晋，贺虒祁也。<span class="q">贺宫成。</span>游吉相郑伯以如晋，亦贺虒祁也。史赵见子大叔曰：“甚哉，其相蒙也！<span class="q">蒙，欺也。○相，息亮反，下“而相吾室”同。</span>可吊也，而又贺之？”子大叔曰：“若何吊也？其非唯我贺，将天下实贺。”<span class="q">言诸侯畏晋，非独郑。○若何吊也，本或作若何吊也。</span>

秋，大蒐于红，自根牟至于商、卫，革车千乘。<span class="q">大蒐，数军实，简车马也。根牟，鲁东界。琅邪阳都县有牟乡。商，宋地。鲁西竟接宋、卫也。言千乘，明大蒐，且见鲁众之大数也。○乘，绳证反，注同。数，色主反。竟音境。见，贤遍反。</span>

七月，甲戌，齐子尾卒，子旗欲治其室。<span class="q">子旗，栾施也。欲并治子尾之家政。</span>丁丑，杀梁婴。<span class="q">梁婴，子尾家宰。</span>八月，庚戌，逐子成、子工、子车，<span class="q">三子，齐大夫，子尾之属。子成，顷公子固也。子工，成之弟铸也。子车，顷公之孙捷也。○顷音倾，下文并同。铸，之树反。捷，在接反。</span>皆来奔，<span class="q">不书，非卿。</span>而立子良氏之宰。<span class="q">子良，子尾之子高彊也。子旗为子良立宰。</span>其臣曰：“孺子长矣，<span class="q">孺子谓子良。○孺，而树反，本亦作孺。长，丁丈反。</span>而相吾室，欲兼我也。”<span class="q">兼，并也。</span>授甲，将攻之。陈桓子善於子尾，亦授甲，将助之。或告子旗，子旗不信，则数人告。将往，又数人告於道，遂如陈氏。桓子将出矣，闻之而还，<span class="q">闻子旗至。○数，色主反，下同。</span>

[疏]“将往”至“陈氏”。



　　○



游服而逆之，<span class="q">去戎备，著常游戏之服。○去，起吕反。著，张略反。</span>请命。<span class="q">问桓子所至。</span>对曰：“闻彊氏授甲将攻子，子闻诸？”曰：“弗闻。”“子盍亦授甲？无宇请从。”<span class="q">无宇，桓子名。○盍，胡腊反，下同。从，才用反。</span>子旗曰：“子胡然？彼孺子也，吾诲之，犹惧其不济，吾又宠秩之。<span class="q">谓为之立宰。</span>其若先人何？子盍谓之？<span class="q">谓之使无攻我。</span>《周书》曰：‘惠不惠，茂不茂。’<span class="q">《周书·康诰》也。言当施惠於不惠者，劝勉於不勉者，茂，勉也。</span>康叔所以服弘大也。”<span class="q">服，行也。</span>桓子稽颡曰：“顷、灵福子，<span class="q">顷公、灵公，乐氏所事之君。○稽音启。颡，素党反。</span>

[疏]注“周书”至“勉也”。



　　○

○



　　○



吾犹有望。”<span class="q">望子旗惠及己。</span>遂和之如初。<span class="q">和栾、高二家。</span>陈公子招归罪於公子过而杀之。<span class="q">言招所以不死而得放。</span>九月，楚公子弃疾帅师奉孙吴围陈，<span class="q">孙吴，悼大子偃师之子惠公。</span>宋戴恶会之。<span class="q">戴恶，宋大夫。</span>冬，十一月，壬午，灭陈。<span class="q">壬午，十月十八日。传言十一月，误。</span>

[疏]注“壬午”至“月误”。



　　○



舆嬖袁克，杀马毁玉以葬。<span class="q">舆，众也。袁克，嬖人之贵者，欲以非礼厚葬哀公。</span>

[疏]注“舆众”至“哀公”。



　　○



楚人将杀之，请寘之。<span class="q">置马、玉。○寘，之豉反。</span>既又请私，<span class="q">私尽君臣恩。</span>私於幄，加绖於颡而逃。<span class="q">幄，帐也。逃，不欲为楚臣。○幄，於角反。绖，直结反。</span>使穿封戌为陈公，<span class="q">戌，楚大夫。灭陈为县，使戌为县公。○穿音川。戍音恤。</span>曰：“城麇之役，不谄。<span class="q">成麇役在襄二十六年。戍与灵王争皇颉。○麇，九伦反，注同。谄，敕检反。颉，户结反。</span>侍饮酒於王。王曰：“城麇之役，女知寡人之及此，女其辟寡人乎？”<span class="q">及此，谓为王。○女音汝，下同。</span>对曰：“若知君之及此，臣必致死礼，以息楚国。”<span class="q">息，宁静也。</span>晋侯问於史赵曰：“陈其遂亡乎？”对曰：“未也。”公曰：“何故？”对曰：“陈，颛顼之族也。<span class="q">陈祖舜，舜出颛顼。○颛音专。顼，许玉反。</span>岁在鹑火，是以卒灭，陈将如之。<span class="q">颛顼氏以岁在鹑火而灭，火盛而水灭。○鹑，巿春反。</span>

[疏]“对曰”至“楚国”。



　　○



　　○



　　○



今在析木之津，犹将复由。<span class="q">箕、斗之间有天汉，故谓之析木之津。由，用也。○析，星历反。复，扶又反，一音服。</span>

[疏]注“箕斗”至“用也”。



　　○



且陈氏得政于齐，而后陈卒亡。<span class="q">物莫能两盛。</span>自幕至于瞽瞍，无违命。<span class="q">幕，舜之先。瞽瞍，舜父。从幕至瞽瞍间，无违天命废绝者。○幕音莫。瞽音古。瞍，素口反。</span>

[疏]注“幕舜”至“绝者”。



　　○



舜重之以明德，寘德於遂，<span class="q">遂，舜后，盖殷之兴，存舜之后而封遂，言舜德乃至於遂。○重，直用反。</span>

[疏]注“遂舜”至“於遂”。



　　○



遂世守之。及胡公不淫，故周赐之姓，使祀虞帝。<span class="q">胡公满，遂之后也，事周武王，赐姓曰妫，封诸陈，绍舜后。○妫，九危反。</span>

[疏]注“胡公”至“舜后”。正义曰：胡公封陈之由，襄二十五年传巳具之矣。《世本》：“舜姓姚氏。”哀元年传称：夏后少康奔虞，虞思妻之以二姚。虞思，犹姓姚也。至胡公，周乃赐姓为妫耳。因昔虞舜居妫水，故周赐以妫为姓也。《陈世家》言“舜居妫汭，其后因姓妫氏”，谓胡公之前巳姓妫矣，是马迁之妄也。



臣闻盛德必百世祀，虞之世数未也。继守将在齐，其兆既存矣。”<span class="q">言陈氏兴盛於齐，形兆巳见。○见，贤遍反。</span>

[疏]“其兆既存矣”。