---
title: 卷三十四 襄十九年
category: 春秋左传正义
author: 晋·杜预(注), 唐·孔颖达(疏)
date: 2014-05-27 09:07:58 +0800
permalink: /books/Chronicle_of_Zuo/35.html
layout: book_page
---

【经】十有九年，春，王正月，诸侯盟于祝柯。<span class="q">（前年围齐之诸侯也。祝柯县今属济南郡。○柯，古多反。）</span>晋人执邾子。<span class="q">（称人以执，恶及民也。）</span>公至自伐齐。<span class="q">（无传。）</span>

[疏]“十九年公”至“自伐齐”。



　　○



取邾田，自漷水。<span class="q">取邾田，以郭水为界也。漷水出东海合乡县，西南经鲁国至高平湖陆县入泗。○漷，好虢反；徐音郭，又虎伯反；《字林》，口郭、口获二反。</span>

季孙宿如晋。葬曹成公。<span class="q">无传。</span>

夏，卫孙林父帅师伐齐。

秋，七月，辛卯，齐侯环卒。<span class="q">世子光三与鲁同盟。</span>

[疏]注“世子”至“同盟”。



　　○



晋士匄帅师侵齐，至穀，闻齐侯卒，乃还。<span class="q">详录所至及还者，善得礼。</span>

八月，丙辰，仲孙蔑卒。<span class="q">无传。</span>

齐杀其大夫高厚。郑杀其大夫公子嘉。

冬，葬齐灵公。<span class="q">无传。</span>

城西郛。<span class="q">鲁西郭。○郛，芳夫反。</span>叔孙豹会晋士匄于柯。<span class="q">魏郡内黄县东北有柯城。</span>

城武城。<span class="q">泰山南武城县。</span>

【传】十九年，春，诸侯还自沂上，盟于督扬，曰：“大毋侵小。”<span class="q">（督扬即祝柯也。○督，丁毒反。毋音无。）</span>执邾悼公，以其伐我故。<span class="q">（伐鲁在十七年。）</span>遂次于泗上，疆我田。<span class="q">（正邾鲁之界也。泗，水名。○疆，居良反。）</span>取邾田，自漷水归之于我。<span class="q">（邾田在漷水北，今更以漷为界，故曰取邾田。）</span>

[疏]“传注邾田”至“邾田”。



　　○



晋侯先归。公享晋六卿于蒲圃，<span class="q">六卿过鲁。○圃，布古反。过，古禾反。</span>赐之三命之服；军尉、司马、司空、舆尉、候奄皆受一命之服。<span class="q">如鞍战还之赐，唯无先辂。○鞍音安。</span>贿荀偃束锦、加璧、乘马，先吴寿梦之鼎。<span class="q">荀偃，中军元帅，故特贿之。五匹为束。四马为乘。寿梦，吴子乘也。献鼎於鲁，因以为名。古之献物，必有以先，今以璧马为鼎之先。○贿，呼罪反。乘马，绳证反，注“四马为乘”同。先吴，悉荐反，又如字。梦，莫公反。帅，所类反。</span>

[疏]注“荀偃”至“之先”。



　　○



荀偃瘅疽，生疡於头。<span class="q">瘅疽，恶创。○瘅，丁但反，徐音旦。疽，七徐反。疡音羊。创，初良反。</span>

[疏]瘅疽生疡於头。



　　○



济河，及著雍，病，目出。大夫先归者皆反。士匄请见，弗内。请后，曰“郑甥可”。<span class="q">士匄，中军佐，故问后也。郑甥，荀吴。其母郑女。○著，张虑反，又直虑反。雍，於用反。见，贤遍反。</span>二月，甲寅，卒，而视，不可含。<span class="q">目开口噤。○视如字，徐市至反，下同。含，户暗反，本亦作唅，下同。噤，其荫反。</span>宣子盥而抚之，曰：“事吴敢不如事主！”犹视。<span class="q">大夫称主。○盥音管。</span>栾怀子曰：“其为未卒事於齐故也乎？”<span class="q">怀子，栾盈。○为，于伪反，下注“为怀子”同。</span>乃复抚之曰：“主苟终，所不嗣事于齐者，有如河！”乃瞑，受含。<span class="q">嗣，续也。○复，扶又反。瞑，亡丁反，一音亡平反。桓谭以为荀偃病而目出，初死其目未合，尸冷乃合，非其有所知也。传因其异而记之耳。</span>宣子出，曰：“吾浅之为丈夫也！”<span class="q">自恨以私待人。</span>

晋栾鲂帅师从卫孙文子伐齐。<span class="q">为怀子之言故也。栾鲂，栾氏族。不书，兵并林父，不别告也。经书夏，从告。○并如字，又必政反。</span>季武子如晋拜师，<span class="q">谢讨齐。</span>晋侯享之。范宣子为政，<span class="q">代荀偃将中军。○将，子匠反，后放此。</span>赋《黍苗》。<span class="q">《黍苗》，《诗·小雅》。美召伯劳来诸侯，如阴雨之长黍苗也。喻晋君忧劳鲁国，犹召伯。○召，上照反，下同。劳，力报反，来，力代反。长，丁丈反。</span>季武子兴，再拜稽首，曰：“小国之仰大国也，如百穀之仰膏雨焉！若常膏之，其天下辑睦，岂唯敝邑？”赋《六月》。<span class="q">《六月》，尹吉甫佐天子征伐之诗。以晋侯比吉甫，出征以匡王国。○仰，如字，徐五亮反，下同。膏雨，如字，徐古报反。常膏，古报反，又如字。辑，音集，本又作集。“百谷”。</span>



　　○

林锺，律名。铸锺，声应林锺，因以为名。○铸，之树反。应，应对之应。

[疏]注“林锺”至“为名”。



　　○



臧武仲谓季孙曰：“非礼也！夫铭，天子令德，<span class="q">天子铭德不铭功。</span>诸侯言时计功，<span class="q">举得时，动有功，则可铭也。</span>大夫称伐。<span class="q">铭其功伐之劳。</span>今称伐，则下等也；<span class="q">从大夫故。</span>

[疏]“今称伐，则下等也”。



　　○



计功，则借人也，<span class="q">借晋力也。○借，如字，一音情亦反。</span>言时，则妨民多矣，何以为铭？且夫大伐小，取其所得以作彝器，<span class="q">彝，常也。谓锺鼎为宗庙之常器。○夫音扶。彝，以之反。</span>铭其功烈以示子孙，昭明德而惩无礼也。今将借人之力以救其死，若之何铭之？小国幸於大国，<span class="q">以胜大国为幸。○惩，直升反。</span>而昭所获焉以怒之，亡之道也。”<span class="q">为城西郛武城传。</span>

齐侯娶于鲁，曰颜懿姬，无子。其侄鬷声姬生光，以为大子。<span class="q">兄子曰侄。颜、鬷皆二姬母姓，因以为号。懿、声皆谥。○娶，子住反。侄，直结反。鬷，子公反。</span>诸子仲子、戎子，戎子嬖。<span class="q">诸子，诸妾姓子者。二子，皆宋女。○仲，本亦作中，音仲，下皆放此。嬖，必计反。</span>仲子生牙，属诸戎子。<span class="q">属，讬之。○属，音之蜀反，注同。</span>戎子请以为大子，许之。<span class="q">齐侯许之。</span>仲子曰：“不可！废常，不祥，<span class="q">废立嫡之常。○嫡，本或作適，丁历反。</span>间诸侯，难。<span class="q">事难成也。○间，间厕之间。</span>光之立也，列於诸侯矣。<span class="q">列诸侯之会。</span>今无故而废之，是专黜诸侯，<span class="q">谓光已有诸侯之尊。</span>而以难犯不祥也。君必悔之！”公曰：“在我而已。”遂东大子光。<span class="q">废而徙之东鄙。</span>使高厚傅牙以为大子，夙沙卫为少傅。齐侯疾，崔杼微逆光。疾病，而立之。光杀戎子，<span class="q">终言之。○少，诗照反，下注“公犹少”同。杼，直吕反。</span>

[疏]注“终言之”。



　　○



尸诸朝，非礼也。妇人无刑。<span class="q">无黥、刖之刑。○黥，其京反。刖音月，又五刮反。</span>

[疏]注“无黥、刖之刑”。



　　○



虽有刑，不在朝市。<span class="q">谓犯死刑者，犹不暴尸。○暴，蒲卜反。</span>夏，五月，壬辰，晦，齐灵公卒。<span class="q">经书七月辛卯，光定位而后赴。</span>庄公即位。<span class="q">太子光也。</span>执公子牙於句渎之丘。以夙沙卫易已，卫奔高唐以叛。<span class="q">光谓卫教公易己。高唐在祝柯县西北。○句，古侯反。渎音豆。</span>

晋士匄侵齐，及穀，闻丧而还，礼也。<span class="q">礼之常，不必待君命。</span>

[疏]注“礼之”至“君命”。



　　○



於四月，丁未，<span class="q">於此年四月。</span>郑公孙虿卒，赴於晋大夫。范宣子言於晋侯，以其善於伐秦也。<span class="q">十四年晋伐秦，子蟜见诸侯师，而劝之济泾。</span>六月，晋侯请於王，王追赐之大路，使以行，礼也。<span class="q">大路，天子所赐车之总名，以行葬礼。传言大夫有功，则赐服路。</span>

[疏]注“大路”至“服路”。



　　○



秋，八月，齐崔侯杀高厚於洒蓝，而兼其室。<span class="q">洒蓝，齐地。○洒，色买反，徐所绮反。蓝，力甘反。</span>书曰“齐杀其大夫”，从君於昏也。<span class="q">传解经不言崔杼杀，而为国讨文。</span>

郑子孔之为政也专。<span class="q">专权。</span>国人患之，乃讨西宫之难<span class="q">十年，尉止等作难西宫，子孔知而不言。○难，乃旦反，注及下同。</span>与纯门之师。<span class="q">前年，子孔召楚师至纯门。</span>子孔当罪，以其甲及子革、子良氏之甲守。<span class="q">以自守也。○守，手反反，下“守备”同。</span>甲辰，子展、子西率国人伐之，杀子孔而分其室。书曰“郑杀其大夫”，专也。<span class="q">亦以国讨为文。</span>子然、子孔，宋子之子也；<span class="q">子然，子革父。</span>士子孔，圭妫之子也。<span class="q">宋子、圭妫，皆郑穆公妾。士子孔，子良父。○妫，居危反。</span>圭妫之班亚宋子，而相亲也；<span class="q">亚，次也。○亚，於嫁反。</span>士子孔亦相亲也。僖之四年，子然卒；<span class="q">郑僖四年，鲁襄六年。</span>简之元年，士子孔卒。<span class="q">鲁襄八年。</span>司徒孔实相子革、子良之室，<span class="q">司徒孔与二父相亲，故相助其子。○相，息亮反，注同。</span>三室如一，<span class="q">言同心。</span>故及於难。<span class="q">故二子并及难。</span>子革、子良出奔楚。子革为右尹。<span class="q">子革即郑丹。</span>郑人使子展当国，子西听政，立子产为卿。<span class="q">简公犹幼，故大夫当国。</span>

齐庆封围高唐，弗克。<span class="q">夙沙卫以叛，故围之。</span>冬，十一月，齐侯围之，见卫在城上，号之，乃下。<span class="q">卫下与齐侯语。○号，徐胡报反，召也；一音户刀反。</span>问守备焉，以无备告。揖之，乃登。<span class="q">齐侯以卫告诚，揖而礼之，欲生之也。卫志於战死，故不顺齐侯之揖，而还登城。</span>

[疏]“见卫”至“乃登”。



　　○



闻师将傅，食高唐人。殖绰、工偻会夜縋纳师，<span class="q">因其会食。二子，齐大夫。○傅音附。食音嗣。偻，力侯反。縋，直伪反。</span>

[疏]“夜縋纳师”。



　　○



醢卫于军。<span class="q">○醢音海。</span>

城西郛，惧齐也。<span class="q">前年与晋伐齐，又铸其器为锺，故惧。</span>

齐及晋平，盟于大隧。<span class="q">大隧，地阙。○隧音遂。</span>故穆叔会范宣子于柯。<span class="q">齐、晋平，鲁惧齐，故为柯会以自固。</span>穆叔见叔向，赋《载驰》之四章。<span class="q">四章曰：“控于大邦，谁因谁极！”控，引也。取其欲引大国以自救助。○控，苦贡反。</span>

[疏]注“四章”至“救助”。



　　○



叔向曰：“肸敢不承命！”<span class="q">叔向度齐未肯以盟服，故许救鲁。○度，待洛反。</span>穆叔归，曰：“齐犹未也，不可以不惧。”乃城武城。

卫石共子卒，<span class="q">石买。○共音恭。</span>悼子不哀。<span class="q">买之子石恶。</span>孔成子曰：“是谓蹶其本，<span class="q">蹶，犹拔也。○蹶，徐求月反，拔也，一音居月反，又居卫反。</span>

[疏]注“蹶犹拔也”。



　　○



必不有其宗。”<span class="q">为二十八年石恶出奔传。</span>

【经】二十年，春，王正月，辛亥，仲孙速会莒人盟于向。<span class="q">（向，莒邑。○向，舒亮反。）</span>

夏，六月，庚申，公会晋侯、齐侯、宋公、卫侯、郑伯、曹伯、莒子、邾子、滕子、薛伯、杞伯、小邾子盟于澶渊。<span class="q">澶渊在顿丘县南，今名繁汙。此卫地，又近戚田。○澶，市然反。汙音纡。近，附近之近。</span>秋，公至自会。<span class="q">无传。</span>

仲孙速帅师伐邾。

蔡杀其大夫公子燮。<span class="q">庄公子。○燮，息协反。</span>蔡公子履出奔楚。<span class="q">燮母弟也。</span>

陈侯之弟黄出奔楚。<span class="q">称弟，明无罪也。</span>

[疏]注“称弟，明无罪也”。



　　○



叔老如齐。

冬，十月，丙辰，朔，日有食之。<span class="q">无传。</span>季孙宿如宋。

【传】二十年，春，及莒平。孟庄子会莒人，盟于向，督扬之盟故也。<span class="q">（莒数伐鲁，前年诸侯盟督扬以和解之。故二国自复共盟，结其好。○数，所角反，下同。解，古买反，又户买反。复，扶又反，下始复同。好，呼报反，下皆同。）</span>

[疏]“传盟于”至“故也”。



　　○



夏，盟于澶渊，齐成故也。<span class="q">齐与晋平。</span>

邾人骤至，以诸侯之事弗能报也。<span class="q">骤，数也。谓十五年、十七年伐鲁。</span>秋，孟庄子伐邾以报之。<span class="q">既盟而又伐之，非。</span>

蔡公子燮欲以蔡之晋，<span class="q">背楚。○背音佩。</span>蔡人杀之。公子履，其母弟也。故出奔楚。<span class="q">与兄同谋故。</span>

陈庆虎、庆寅畏公子黄之逼，<span class="q">二庆，陈卿。恐黄逼夺其政。○逼，彼力反。</span>诉诸楚曰：“与蔡司马同谋。”<span class="q">同欲之晋。</span>楚人以为讨。<span class="q">讨，责陈。</span>公子黄出奔楚。<span class="q">奔楚自理。</span>初，蔡文侯欲事晋，曰：“先君与於践土之盟，<span class="q">先君，文侯父庄侯甲午也。践土盟在僖二十八年。○与音预。</span>晋不可弃，且兄弟也。”畏楚，不能行而卒。<span class="q">宣十七年，文侯卒。</span>楚人使蔡无常，<span class="q">徵发无准。</span>公子燮求从先君以利蔡，不能而死。书曰“蔡杀其大夫公子燮”，言不与民同欲也。<span class="q">罪其违众。</span>“陈侯之弟黄出奔楚”，言非其罪也。<span class="q">称弟，罪陈侯及二庆。</span>

[疏]注“称弟”至“二庆”。



　　○



公子黄将出奔，呼於国曰：“庆氏无道，求专陈国，暴蔑其君，而去其亲，五年不灭，是无天也。”<span class="q">为二十三年陈杀二庆传。○呼，好故反。去，起吕反。</span>○齐子初聘于齐，礼也。<span class="q">齐、鲁有怨，朝聘礼绝，今始复通，故曰初。继好息民，故曰礼。</span>

冬，季武子如宋，报向戌之聘也。<span class="q">向戌聘在十五年。</span>褚师段逆之以受享，<span class="q">段，共公子子石也。逆以入国，受享礼。○褚，张吕反。段，徐徒乱反。共音恭。</span>赋《常棣》之七章以卒。<span class="q">武子赋也。七章以卒，尽八章。取其“妻子好合，如鼓瑟琴。宜尔室家，乐尔妻帑”。言二国好合，宜其室家，相亲如兄弟。○棣，大计反。乐音洛。帑音奴。</span>宋人重贿之。归，复命，公享之，赋《鱼丽》之卒章。<span class="q">《鱼丽》，《诗·小雅》。卒章曰：“物其有矣，维其时矣。”喻聘宋得其时。○丽，力驰反。</span>

[疏]“赋《鱼丽》之卒章”。



　　○



公赋《南山有台》。<span class="q">《南山有台》，《诗·小雅》。取其“乐只君子，邦家之基”，“邦家之光”。喻武子奉使，能为国光煇。○只，之氏反，本亦作旨。使，所吏反。</span>武子去所，曰：“臣不堪也。”<span class="q">去所，辟席。</span>

卫甯惠子疾，召悼子，<span class="q">悼子，甯喜。</span>曰：“吾得罪於君，悔而无及也。名藏在诸侯之策，曰：‘孙林父、甯殖出其君。’君入则掩之。<span class="q">掩恶名。○策，初革反。出，如字，徐音黜。</span>若能掩之，则吾子也。若不能，犹有鬼神，吾有馁而已，不来食矣。”<span class="q">馁，饿也。○馁，奴罪反。</span>悼子许诺，惠子遂卒。<span class="q">为二十六年卫侯归传。</span>

【经】二十有一年，春，王正月，公如晋。

邾庶其以漆、闾丘来奔。<span class="q">二邑在高平南平阳县，东北有漆乡，西北有显闾亭。以邑出为叛；適鲁而言来奔，内外之辞。○漆，本或作淶，徐音七。闾，力於反。</span>

[疏]“二邑在高平南阳”至“之辞”。



　　○



夏，公至自晋。<span class="q">无传。</span>

秋，晋栾盈出奔楚。<span class="q">盈不能防闲其母，以取奔亡。称名，罪之。</span>

[疏]注“盈不”至“罪之”。



　　○



九月，庚戌，朔，日有食之。<span class="q">无传。</span>

冬，十月，庚辰，朔，日有食之。<span class="q">无传。</span>

曹伯来朝。

公会晋侯、齐侯、宋公、卫侯、郑伯、曹伯、莒子、邾子于商任。<span class="q">商任，地阙。○任音壬。</span>

【传】二十一年，春，公如晋，拜师及取邾田也。<span class="q">（谢十八年伐齐之师、漷水之田。）</span>

邾庶其以漆、闾丘来奔。<span class="q">庶其，邾大夫。</span>季武子以公姑姊妻之，<span class="q">计公年不得有未嫁姑姊，盖寡者二人。○公姑姊，杜以公之姑及姊，是二人也。或曰，《列女传》称梁有节姑妹，谓父之妹也。此云姑姊，是父之姊也，一人耳。以杜氏为误。案成二年，楚侵及阳桥，孟孙往赂，以公衡以公衡为质。杜云：“衡，成公子也。”楚师及宋，公衡逃归。臧宣叔云：“衡父不忍数年之不晏，以弃鲁国。”则公衡之年，下计犹十七八。成公是其父，固当三十有馀矣。成二年至此三十八岁，姑又成公之姊，则年近七十矣。假令公衡非成公之子，犹是成公之弟。成九年伯姬归于宋。伯者，长称。九年始嫁，则为成公之妹，成公不得有姊矣。若成公别有庶长之姊，以成公、公衡之年推之，亦不复堪嫁，故知二人也。唯《公羊》以成公即位年幼。据《左氏》成四年传云，公如晋，晋侯见公不敬。公归，欲求成于楚，得季文子谏而止。此非年幼也。反覆推之，杜氏不误。妻之，七计反，下同。</span>

[疏]“传注计公”至“二人”。



　　○



皆有赐於其从者。於是鲁多盗。季孙谓臧武仲曰：“子盍诘盗？”<span class="q">诘，治也。○从，才用反，下同。盍，朝腊反，下盍反同。诘，起吉反。</span>

[疏]“子盍”。



　　○



武仲曰：“不可诘也。纥又不能。”季孙曰：“我有四封，而诘其盗，何故不可？子为司寇，将盗是务去，若之何不能？”武仲曰：“子召外盗而大礼焉，何以止吾盗？<span class="q">吾，谓国中。○去，起吕反，下皆同。</span>子为正卿，而来外盗；使纥去之，将何以能？庶其窃邑於邾以来，子以姬氏妻之，而与之邑，<span class="q">使食漆、闾丘。</span>其从者皆有赐焉。若大盗，礼焉以君之姑姊与其大邑，其次皂牧舆马，<span class="q">给其贱役，从皂至牧，凡八等之人。○皂，在早反。凡八等之人，谓皂、舆、隶、僚、仆、台、圉、牧也。</span>

[疏]注“给其”至“之人”。



　　○



其小者衣裳剑带，是赏盗也。赏而去之，其或难焉。纥也闻之，在上位者洒濯其心，壹以待人，轨度其信，可明徵也。<span class="q">徵，验也。○洒，西礼反。濯，直角反。度，待洛反。</span>

[疏]“轨度”至“徵也”。



　　○



而后可以治人。夫上之所为，民之归也。上所不为而民或为之，是以加刑罚焉，而莫敢不惩。若上之所为而民亦为之，乃其所也，又可禁乎？《夏书》曰：‘念兹在兹，<span class="q">逸《书》也。兹，此也。谓行此事，当念使可施之於此。○不惩，直升反。</span>释兹在兹，<span class="q">释，除也。谓欲有所治除於人，亦当顾已得无亦有之。</span>名言兹在兹，<span class="q">名此事，言此事，亦皆当令可施於此。○令，力呈反。</span>允出兹在兹，<span class="q">允，信也。信出於此，则善亦在此。</span>惟帝念功。’<span class="q">言帝念功，则功成也。</span>将谓由已壹也。信由已壹，而后功可念也。”<span class="q">言非但意念而已，当须信已诚至。</span>

[疏]“夏书”至“念也”。



　　○



庶其非卿也，以地来，虽贱必书，重地也。<span class="q">重地，故书其人，其人书，则恶名彰，以惩不义。</span>

[疏]“庶其非卿也”。



　　○



齐侯使庆佐为大夫，<span class="q">庆佐，崔杼党。</span>复讨公子牙之党，执公子买于句渎之丘。公子鉏来奔。叔孙还奔燕。<span class="q">三子，齐公族。言庄公斥逐亲戚，以成崔、庆之势，终有弑杀之祸。○复，扶又反。鉏，仕居反。还音旋。杀之，申志反，又如字。</span>

夏，楚子庚卒，楚子使薳子冯为令尹。访於申叔豫，<span class="q">叔豫，叔时孙。</span>叔豫曰：“国多宠而王弱，<span class="q">弱，政教微而贵臣强。</span>国不可为也。”遂以疾辞。方暑，阙地，下冰而床焉。重茧衣裘，鲜食而寝。<span class="q">茧，绵衣。○阙，求月反。茧，古典反；《礼记》云，纊为茧。衣裘，於既反鲜息浅反少也。下鲜过并注同</span>

[疏]注“茧，绵衣”。



　　○



楚子使医视之，复曰：“瘠则甚矣！<span class="q">瘠，瘦也。○瘠，在亦反。瘦，所又反。</span>而血气未动。”<span class="q">言无疾。</span>乃使子南为令尹。<span class="q">子南，公子追舒也。为二十二年杀追舒传。</span>

栾桓子娶於范宣子，生怀子。<span class="q">桓子，栾黡。怀子，盈也。</span>范鞅以其亡也，怨栾氏，<span class="q">十四年，栾黡彊逐范鞅使奔秦。○彊，其丈反。</span>故与栾盈为公族大夫而不相能。桓子卒，栾祁与其老州宾通，<span class="q">栾祁，桓子妻，范宣子女，盈之母也。范氏，尧后，祁姓。○相能，如字，徐乃代反。</span>几亡室矣。<span class="q">言乱甚。○几，其依反。</span>怀子患之。祁惧其讨也，诉诸宣子曰：“盈将为乱，以范氏为死桓主而专政矣，<span class="q">桓主，栾黡。</span>

[疏]“以范”至“政矣”。



　　○



曰：“吾父逐鞅也”。不怒而以宠报之，<span class="q">谓宣子不为黡责怒鞅，而反与鞅宠位。○为，于伪反，下文“吾为”同。</span>又与吾同官而专之，<span class="q">同为公族大夫，而鞅专其权势。</span>吾父死而益富。死吾父而专於国，有死而已，吾蔑从之矣。’<span class="q">言宣子专政，盈欲以死作难。○难，乃旦反。</span>其谋如是，惧害於主，吾不敢不言。”范鞅为之徵。<span class="q">证其有此。</span>怀子好施，士多归之。宣子畏其多士也，信之。怀子为下卿，<span class="q">下军佐。○好，呼报反。施，式豉反。</span>宣子使城著而遂逐之。<span class="q">著，晋邑。在外易逐。○著，直豫反，又张虑反。易，以豉反。</span>秋，栾盈出奔楚。宣子杀箕遗、黄渊、嘉父、司空靖、邴豫、董叔、邴师、申书、羊舌虎、叔罴，<span class="q">十子，皆晋大夫，栾盈之党也。羊舌虎，叔向弟。○邴音丙。罢，彼皮反。</span>

[疏]“秋栾”至“叔罴”。



　　○



囚伯华、叔向、籍偃。<span class="q">籍偃，上军司马。</span>人谓叔向，曰：“子离於罪，其为不知乎？”<span class="q">讥其受囚而不能去。○知音智，下及注同。</span>叔向曰：“与其死亡若何？<span class="q">言虽囚，何若於死亡。</span>《诗》曰：‘优哉游哉，聊以卒岁。’知也。”<span class="q">《诗·小雅》。言君子优游於衰世，所以辟害，卒其寿，是亦知也。○《诗·小雅》，案今《小雅》无此全句，唯《采菽》诗云：“优哉游哉，亦是戾矣。”</span>

[疏]“优哉游哉”。



　　○



乐王鲋见叔向曰：“吾为子请！”叔向弗应。出，不拜。<span class="q">乐王鲋，晋大夫乐桓子。○鲋音附。应，应对之应，下注同；一本作不应。</span>其人皆咎叔向。叔向曰：“必祁大夫。”<span class="q">祁大夫，祁奚也。食邑於祁，因以为氏。祁县今属太原。○咎，其九反。</span>室老闻之，曰：“乐王鲋言於君，无不行，<span class="q">其言皆得行。</span>求赦吾子，吾子不许。<span class="q">谓不应，出不拜。</span>祁大夫所不能也，<span class="q">不能动君。</span>而曰‘必由之’，何也？”叔向曰：“乐王鲋，从君者也，何能行？祁大夫外举不弃雠，内举不失亲，其独遗我乎？《诗》曰：‘有觉德行，四国顺之。’<span class="q">《诗·大雅》。言德行直，则天下顺之。○行，下孟反，注同。</span>夫子，觉者也。”<span class="q">觉，较然正直。○较音角。</span>晋侯问叔向之罪於乐王鲋，对曰：“不弃其亲，其有焉。”<span class="q">言叔向笃亲亲，必与叔虎同谋。</span>於是祁奚老矣，<span class="q">老，去公族大夫。</span>闻之，乘驲而见宣子，曰：“《诗》曰：‘惠我无疆，子孙保之。’<span class="q">《诗·周颂》也。言文、武有惠训之德，加於百姓，故子孙保赖之。○驲，人实反，传也。疆，居良反，下注同。</span>《书》曰：‘圣有谟勋，明徵定保。’<span class="q">逸《书》。谟，谋也。勋，功也。言圣哲有谋功者，当明信定安之。○谟，莫胡反。勋，如字，《书》作训。</span>

[疏]“有觉”至“顺之”。



　　○

○



　　○



　　○



　　○



夫谋而鲜过、惠训不倦者，叔向有焉，<span class="q">谋鲜过，有谟勋也。惠训不倦，惠我无疆也。</span>社稷之固也。犹将十世宥之，以劝能者，今壹不免其身，<span class="q">壹以弟故。○宥音又。</span>以弃社稷，不亦惑乎？鲧殛而禹兴；<span class="q">言不以父罪废其子。○鲧，古本反。殛，纪力反。</span>

[疏]“鲧殛而禹兴”。



　　○



伊尹放大甲而相之，卒无怨色；<span class="q">太甲，汤孙也。荒淫失度，伊尹放之桐宫，三年，改悔而复之，而无恨心。言不以一怨妨大德。○大音泰。相，息亮反。</span>

[疏]注“太甲”至“大德”。



　　○



管、蔡为戮，周公右王。<span class="q">言兄弟罪不相及。○右，王音又。</span>若之何其以虎也弃社稷？子为善，谁敢不勉？多杀何为？”宣子说，与之乘，以言诸公而免之。<span class="q">共载入见公。○说音悦。乘，绳证反。见公，贤遍反，下文“始见”并注同。</span>不见叔向而归。<span class="q">言为国，非私叔向也。○为，于伪反，下不为已亦为子皆同。</span>叔向亦不告免焉而朝。<span class="q">不告谢之，明不为已。</span>初，叔向之母妒叔虎之母美而不使。<span class="q">不使见叔向父。○妒，丁故反。</span>其子皆谏其母。其母曰：“深山大泽，实生龙蛇。<span class="q">言非常之地多生非常之物。</span>彼美，余惧其生龙蛇以祸女。女敝族也。<span class="q">敝，衰坏也。龙蛇，喻奇怪。○女音汝，下同。</span>国多大宠，<span class="q">六卿专权。</span>不仁人间之，不亦难乎？余何爱焉？”使往视寝，生叔虎。美而有勇力，栾怀子嬖之，故羊舌氏之族及於难。栾盈过於周，周西鄙掠之。<span class="q">劫掠财物。○间，间厕之间。於难，乃旦反。掠音亮。</span>辞於行人，<span class="q">王行人也。</span>曰：“天子陪臣盈，<span class="q">诸侯之臣，称於天子曰陪臣。</span>得罪於王之守臣，<span class="q">范宣子为王所命，故曰守臣。○守，手又反，注同。</span>将逃罪。罪重於郊甸，<span class="q">重得罪於郊甸，谓为郊甸所侵掠也。郭外曰郊，郊外曰甸。○罪重，直用反，注同。甸，徒练反。</span>无所伏窜，敢布其死：<span class="q">布，陈也。○窜，七乱反。</span>昔陪臣书能输力於王室，王施惠焉。<span class="q">输力，谓辅相晋国以翼戴天子。○相，息亮反。</span>其子黡，不能保任其父之劳。大君若不弃书之力，亡臣犹有所逃。<span class="q">大君，谓天王。○任音壬。</span>

[疏]注“大君谓天王”。



　　○



若弃书之力，而思黡之罪，臣，戮馀也，<span class="q">罪戮之馀。</span>将归死於尉氏，<span class="q">尉氏，讨奸之官。</span>不敢还矣。敢布四体，唯大君命焉。”<span class="q">布四体，言无所隐。</span>

[疏]注“尉氏，讨奸之官”。



　　○



王曰：“尢而效之，其又甚焉。”<span class="q">尢晋逐盈，而自掠之，是效尤。○效，或作傚，户教反。</span>使司徒禁掠栾氏者归所取焉，使候出诸轘辕。<span class="q">候，送迎宾客之官也。轘辕，关，在缑氏县东南。○辕音袁。</span>

[疏]“使司”至“氏者”。



　　○



冬，曹武公来朝，始见也。<span class="q">即位三年始来见公。</span>

会於商任，锢栾氏也。<span class="q">禁锢栾盈，使诸侯不得受。○锢音固。</span>齐侯、卫侯不敬。叔向曰：“二君者必不免。会朝，礼之经也；礼，政之舆也；<span class="q">政须礼而行。</span>政，身之守也。<span class="q">政存则身安。</span>怠礼失政，失政不立，是以乱也。”<span class="q">为二十五年齐弑光，二十六年卫弑剽传。○弑，申志反，下同。剽，匹妙反。</span>

[疏]“会朝”至“乱也”。



　　○



知起、中行喜、州绰、刑蒯出奔齐，<span class="q">四子，晋大夫。○知音智。行，户郎反。蒯，苦怪反。</span>

[疏]注“四子晋大夫”。



　　○



皆栾氏之党也。乐王鲋谓范宣子曰：“盍反州绰、邢蒯？勇士也。”宣子曰：“彼栾氏之勇也，余何获焉？”<span class="q">言不为已用。</span>王鲋曰：“子为彼栾氏，乃亦子之勇也。”<span class="q">言子待之如栾氏，亦为子用也。</span>

[疏]“子为”至“勇也”。



　　○



齐庄公朝，指殖绰、郭最曰：“是寡人之雄也。”州绰曰：“君以为雄，谁敢不雄？然臣不敏，平阴之役，先二子鸣。”<span class="q">十八年，晋伐齐，及平阴，州绰获殖绰、郭最。故自比於鸡，斗胜而先鸣。○先二，悉荐反。</span>庄公为勇爵。<span class="q">设爵位以命勇士。</span>殖绰、郭最欲与焉。<span class="q">自以为勇。○欲与音预，下同。</span>州绰曰：“东闾之役，臣左骖迫，还於门中，识其枚数。<span class="q">识门版数，亦在十八年。○枚，本亦作板。</span>

[疏]“识其枚数”。



　　○