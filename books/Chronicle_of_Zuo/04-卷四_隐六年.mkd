---
title: 卷四 隐六年
category: 春秋左传正义
author: 晋·杜预(注), 唐·孔颖达(疏)
date: 2014-05-27 08:49:38 +0800
permalink: /books/Chronicle_of_Zuo/04.html
layout: book_page
---

【经】六年，春，郑人来渝平。<span class="q">（和而不盟曰平。○渝，羊朱反，变也。）</span>

[疏]注“和而不盟曰平”。



　　○



夏，五月，辛酉，公会齐侯，盟于艾。<span class="q">泰山牟县东南有艾山。○艾，五盖反。</span>

秋，七月，<span class="q">虽无事而书首月，具四时以成岁，他皆放此。</span>

[疏]注“虽无”至“放此”。



　　○



冬，宋人取长葛。<span class="q">秋取，冬乃告也。上有“伐郑，围长葛”，长葛，郑邑可知，故不言郑也。前年冬围，不克而还。今冬乘长葛无备而取之，言易也。○易，以豉反，传同。</span>

[疏]注“秋取”至“易也”。



　　○



【传】六年春，郑人来渝平，更成也。<span class="q">（渝，变也。公之为公子，战於狐壤，为郑所执，逃归，怨郑。郑伐宋，公欲救宋，宋使者失辞，公怒而止。忿宋则欲厚郑，郑因此而来，故经书“渝平”，传曰“更成”。○壤，如掌反。使，所吏反。）</span>

[疏]传注“渝变”至“更成”。



　　○



翼九宗、五正、顷父之子嘉父，逆晋侯于随，<span class="q">翼，晋旧都也。唐叔始封，受怀姓九宗，职官五正，遂世为晋强家。五正，五官之长。九宗，一姓为九族也。顷父之子嘉父，晋大夫。○顷音倾。长，丁丈反，下丈及注同。</span>

[疏]注“翼晋”至“大夫”。



　　○



纳诸鄂，晋人谓之鄂侯。<span class="q">鄂，晋别邑。诸地名疑者皆言有，以示不审；阙者不复记其阙。他皆放此。前年桓王立此侯之子於翼，故不得复入翼，别居鄂。○鄂，五各反。不复，扶又反，下同。</span>

[疏]注“诸地”至“放此”。



　　○



夏，盟于艾，始平于齐也。<span class="q">春秋前，鲁与齐不平，今乃弃恶结好，故言始平于齐。○好，呼报反。</span>

五月，庚申，郑伯侵陈，大获。往岁郑伯请成于陈，<span class="q">成犹平也。</span>

[疏]“五月庚申”。



　　○



陈侯不许。五父谏曰：“亲仁善邻，国之宝也。君其许郑。”<span class="q">五父，陈公子佗。○佗，徒何反，人名皆同。</span>○陈侯曰：“宋、卫实难，<span class="q">可畏难也。○难，乃旦反，注同。</span>郑何能为？”遂不许。君子曰：“‘善不可失，恶不可长。’其陈桓公之谓乎！长恶不悛，从自及也。<span class="q">悛，止也。从，随也。○悛，七全反。</span>虽欲救之，其将能乎？《商书》曰：‘恶之易也，如火之燎于原，不可乡迩，<span class="q">《商书·盘庚》言恶易长，如火焚原野，不可乡近。○燎，力召反，又力吊反。乡，本又作向，同，许亮反。近，附近之近。</span>其犹可扑灭？’<span class="q">言不可扑灭。○扑，普卜反。</span>周任有言，<span class="q">周任，周大夫。○任音壬。</span>曰：‘为国家者，见恶如农夫之务去草焉，芟夷蕴崇之，绝其本根，勿使能殖，则善者信矣。’”<span class="q">芟，刈也。夷，杀也。蕴，积也。崇，聚也。○去，起吕反。芟，所衔反；《说文》作癹，匹末反，云以足蹋夷草。蕴，纡纷反。信如字，一音申。</span>

秋，宋人取长葛。

冬，京师来告饥。公为之请籴於宋、卫、齐、郑，礼也。<span class="q">告饥不以王命，故传言“京师”，而不书於经也。虽非王命，而公共以称命，已国不足，旁请邻国，故曰礼也。传见隐之贤。○为，于伪反。籴，直历反。见，贤遍反。</span>

[疏]注“告饥”至“之贤”。



　　○



郑伯如周，始朝桓王也。<span class="q">桓王即位，周、郑交恶，至是乃朝，故曰始。</span>王不礼焉。周桓公言於王曰：“我周之东迁，晋、郑焉依。周桓公，周公黑肩也。<span class="q">周，采地，扶风雍县东北有周城。幽王为犬戎所杀，平王东徙，晋文侯、郑武公左右王室，故曰晋、郑焉依。○焉依，如字；或於虔反，非。雍，於用反。左音佐，右音祐，又并如字。</span>

[疏]注“周桓”至“焉依”。



　　○



善郑以劝来者，犹惧不蔇，<span class="q">蔇，至也。○蔇，其器反。</span>况不礼焉？郑不来矣！”<span class="q">为桓五年诸侯从王伐郑传。</span>

【经】七年，春，王三月，叔姬归于纪。<span class="q">（无传。叔姬，伯姬之娣也。至是归者，待年於父母国，不与嫡俱行，故书。○嫡，本又作適，同，丁历反。）</span>

[疏]注“叔姬”至“故书”。



　　○



滕侯卒。<span class="q">传例曰：“不书名，未同盟也。”滕国在沛国公丘县东南。○沛音贝。</span>

[疏]“滕侯卒”。



　　○



夏，城中丘。<span class="q">城例在庄二十九年。中丘在琅邪临沂县东北。○琅音郎。沂，鱼依反。</span>

齐侯使其弟年来聘。<span class="q">诸聘皆使卿执玉帛以相存问，例在襄九年。</span>

[疏]注“诸聘”至“九年”。



　　○



秋，公伐邾。

冬，天王使凡伯来聘。<span class="q">凡伯，周卿士。凡，国；伯，爵也。汲郡共县东南有凡城。○共音恭。凡，字本作汎，音凡。</span>戎伐凡伯于楚丘以归。<span class="q">戎鸣锺鼓以伐天子之使，见夷狄强虣。不书凡伯败者，单使无众，非战陈也。但言以归，非执也。楚丘，卫地，在济阴城武县西南。○使，所吏反，下同。见，贤遍反。虣，蒲报反。陈，直觐反。</span>

[疏]注“戎鸣”至“西南”。



　　○



【传】七年，春，滕侯卒。不书名，未同盟也。凡诸侯同盟，於是称名，故薨则赴以名，<span class="q">（盟以名告神，故薨亦以名告同盟。）</span>告终、嗣也，以继好息民，<span class="q">（告亡者之终，称嗣位之主嗣位之主。当奉而不忘，故曰：继好。好同则和亲，故曰息民。○好，呼报反，注同。）</span>谓之礼经。<span class="q">（此言凡例，乃周公所制礼经也。十一年不告之例，又曰不书於策。明礼经皆当书於策。仲尼脩《春秋》，皆承策为经。丘明之传博采众记，故始开凡例，特显此二句。他皆放此。）</span>

[疏]“凡诸”至“礼经”。



　　○



　　○



　　○



夏，城中丘。书，不时也。

齐侯使夷仲年来聘，结艾之盟也。<span class="q">艾盟在六年。</span>

秋，宋及郑平。七月庚申，盟于宿。公伐邾，为宋讨也。<span class="q">公拒宋而更与郑平，欲以郑为援。今郑复与宋盟，故惧而伐邾，欲以求宋，故曰为宋讨。○为宋，于伪反，注“为宋”同。援，于眷反。复，扶又反。</span>

初，戎朝于周，发币于公卿，凡伯弗宾。<span class="q">朝而发币於公卿，如今计献诣公府卿寺。</span>

[疏]注“朝而”至“卿寺”。正义曰：朝於天子，献国之所有，亦发陈财币於公卿之府寺。如今者，如晋时诸州年终遣会计之吏献物於天子，因令以物诣公府卿寺。然自汉以来，三公所居谓之府，九卿所居谓之寺。《风俗通》曰：“府，聚也。公卿牧守府，道德之所聚也。藏府，私府，财货之所聚也。寺，司也，庭有法度，今官所止皆曰寺。”《释名》曰：“寺，嗣也，治事者相嗣续於其内。”



冬，王使凡伯来聘。还，戎伐之于楚丘以归。<span class="q">传言凡伯所以见伐。</span>

陈及郑平。<span class="q">六年，郑侵陈，大获。今乃平。</span>十二月，陈五父如郑莅盟。<span class="q">莅，临也。</span>○壬申，及郑伯盟，歃如忘。<span class="q">志不在於歃血。○歃，色洽反，歃血也。如忘，亡亮反，服虔云：“如，而也”。</span>

[疏]“歃如忘”。



　　○



洩伯曰：“五父必不免，不赖盟矣。”氵<span class="q">曳伯，郑洩驾。○洩，息列反。</span>郑良佐如陈莅盟。<span class="q">良佐，郑大夫。</span>辛巳，及陈侯盟，亦知陈之将乱也。<span class="q">入其国，观其政治，故总言之也。皆为桓五年、六年陈乱，蔡人杀陈佗传。○治，直吏反。</span>

郑公子忽在王所，故陈侯请妻之。<span class="q">以忽为王宠故。○妻，七计反。</span>郑伯许之，乃成昏。<span class="q">为郑忽失齐昏援以至出奔传。○为郑，于伪反。</span>

【经】八年，春，宋公、卫侯遇于垂。<span class="q">（垂，卫地。济阴句阳县东北有垂亭。○句，古侯反。）</span>

三月，郑伯使宛来归祊。<span class="q">宛，郑大夫。不书氏，未赐族。祊，郑祀泰山之邑，在琅邪费县东南。○宛，於阮反。祊，必彭反。费音祕。</span>

[疏]注“宛郑”至“东南”。



　　○



庚寅，我入祊。<span class="q">桓元年，乃卒易祊田，知此入祊，未肯受而有之。</span>

夏，六月，已亥，蔡叔考父卒。<span class="q">无传。襄六年传曰：“杞桓公卒，始赴以名，同盟故也。”诸侯同盟称名者，非唯见在位二君也。尝与其父同盟，则亦以名赴其子，亦所以继好也。蔡未与隐盟，盖春秋前与惠公盟，故赴以名。○见，贤遍反。好，呼报反。</span>

[疏]注“襄六”至“以名”。



　　○



辛亥，宿男卒。<span class="q">无传。元年，宋、鲁大夫盟于宿，宿与盟也。晋荀偃祷河，称齐、晋君名，然后自称名，知虽大夫出盟，亦当先称已君之名以启神明，故薨皆从身盟之例，当告以名也。传例曰：“赴以名，则亦书之，不然则否，辟不敏也”。今宿赴不以名，故亦不书名。诸例或发於始事，或发於后者，因宜有所异同，亦或丘明所得记注本末不能皆备故。○宿与音预，下“不与”同。祷，丁老反，或丁报反。</span>

[疏]注“元年”至“备故”。



　　○



秋，七月，庚午，宋公、齐侯、卫侯盟于瓦屋。<span class="q">齐侯尊宋，使主会，故宋公序齐上。瓦屋，周地。</span>

[疏]注“齐侯”至“周地”。正义曰：《春秋》之例，国以大小为序。《外传·郑语》云：“齐庄、僖於是乎小伯。”此齐侯即僖公也。此盟平宋、卫也。齐为会主，则齐宜在上。今宋在齐上，故特解之，由宋敬齐侯与卫先遇，故齐侯尊宋使为会主。瓦屋既阙，知是周地者，以其会于温，盟于瓦屋，会、盟不得相远，温是周地，知瓦屋亦周地也。



八月，葬蔡宣公。无传。三月而葬，速。

九月辛卯，公及莒人盟于浮来。<span class="q">莒人，微者，不嫌敌公侯，故直称公，例在僖二十九年。浮来，纪邑。东莞县北有邳乡，邳乡西有公来山，号曰邳来间。○邳，蒲悲反。间如字。</span>

[疏]注“莒人”至“来间”。



　　○



螟。无传。为灾。

冬，十有二月，无骇卒。公不与小敛，故不书日。卒而后赐族，故不书氏。○敛，力验反。

【传】八年春，齐侯将平宋、卫，<span class="q">（平宋、卫於郑。）</span>有会期。宋公以币请於卫，请先相见，<span class="q">（宋敬齐命。）</span>卫侯许之，故遇于犬丘。<span class="q">（犬丘，垂也。地有两名。）</span>

[疏]注“犬丘”至“两名”。



　　○



郑伯请释泰山之祀而祀周公，以泰山之祊易许田。三月，郑伯使宛来归祊，不祀泰山也。<span class="q">成王营王城，有迁都之志，故赐周公许田，以为鲁国朝宿之邑，后世因而立周公别庙焉。郑桓公，周宣王之母弟，封郑，有助祭泰山汤沐之邑在祊。郑以天子不能复巡狩，故欲以祊易许田，各从本国所近之宜。恐鲁以周公别庙为疑，故云巳废泰山之祀，而欲为鲁祀周公，孙辞以有求也。许田，近许之田。○泰山，如字，东岳。能复，扶又反。守，手又反。近，附近之近，下同，又如字。欲为，于伪反，下为鲁同。</span>

[疏]注“成王”至“之田”。



　　○



夏，虢公忌父始作卿士于周。<span class="q">周人於此遂畀之政。○畀，必二反。</span>

四月，甲辰，郑公子忽如陈逆妇妫。辛亥，以妫氏归。甲寅，入于郑。陈针子送女，先配而后祖。针子曰：“是不为夫妇，诬其祖矣。非礼也，何以能育？”<span class="q">针子，陈大夫。礼，逆妇必先告祖庙而后行。故楚公子围称告庄、共之庙。郑忽先逆归而后告庙，故曰“先配而后祖”。○针，其廉反。诬，亡符反。共音恭，本亦作恭。</span>

[疏]注“针子”至“后祖”。正义曰：先配后祖多有异说，贾逵以“配”为“成夫妇”也。《礼》：齐而未配，三月庙见，然后配。案《昏礼》：亲迎之夜，衽席相连。是士礼不待三月也。禹娶涂山，四日即去，而有启生焉，亦不三月乃配，是贾之谬也。郑众以配为同牢食也，先食而后祭祖，无敬神之心，故曰“诬其祖也”。案《昏礼》：妇既入门，即设同牢之馔。其间无祭祀之事。先祭乃食，《礼》无此文，是郑之妄也。郑玄以祖为軷道之祭也，先为配匹而后祖道，言未去而行配。案传既言“入于郑”，乃云“先配而后祖”，宁是未去之事也？若未去先配，则针子在陈讥之，何须云送女也？此三说皆滞。故杜引楚公子围告庙之事，言“郑忽先逆妇而后告庙，故曰先配而后祖”。此时忽父见在，计告庙以否，当是庄公之事，而讥忽者，楚公子围亦人臣矣，而自布几筵，告於庄共之庙，不言禀君之命。知逆者虽受父命，当自告庙。且忽先为配匹而后告祖，见其告祖方始讥之，知忽自告祖也。或可郑伯为忽娶妻，先逆而后告庙，针子见而讥之。公子围告庙者，专权自由耳，非正也。



齐人卒平宋、卫于郑。秋，会于温，盟于瓦屋，以释东门之役，礼也。<span class="q">会温不书，不以告也。定国息民，故曰礼也。平宋、卫二国，忿郑之谋。郑不与盟，故不书。○与音预。</span>

八月，丙戌，郑伯以齐人朝王，礼也。<span class="q">言郑伯不以虢公得政而背王，故礼之。齐称人，略从国辞。上有七月庚午，下有九月辛卯，则八月不得有丙戌。○背音佩。</span>

[疏]注“言郑”至“丙戌”。



　　○



公及莒人盟于浮来，以成纪好也。<span class="q">二年，纪、莒盟于密，为鲁故。今公寻之，故曰以成纪好。○好，呼报反，下同。</span>

冬，齐侯使来，告成三国。<span class="q">齐侯冬来告，称秋和三国。</span>公使众仲对曰：“君释三国之图，以鸠其民，君之惠也。寡君闻命矣，敢不承受君之明德。”<span class="q">鸠，集也。</span>

无骇卒，羽父请谥与族。公问族於众仲。众仲对曰：“天子建德，<span class="q">立有德以为诸侯。</span>因生以赐姓，<span class="q">因其所由生以赐姓，谓若舜由妫汭，故陈为妫姓。○汭，如锐反。</span>

[疏]注“因其”至“妫姓”。



　　○



胙之土而命之氏。<span class="q">报之以土而命氏曰陈。○胙，才故反，报也。</span>

[疏]注“报之”至“曰陈”。



　　○



诸侯以字，<span class="q">诸侯位卑，不得赐姓，故其臣因氏其王父字。</span>为谥，因以为族。<span class="q">或便即先人之谥称以为族。</span>

[疏]“诸侯”至“为族”。



　　○



官有世功，则有官族，邑亦如之。”<span class="q">谓取其旧官旧邑之称以为族，皆禀之时君。○称，尺证反。</span>

[疏]注“谓取”至“时君”。正义曰：旧官谓若晋之士氏，旧邑若韩、魏、赵氏，非是君赐，则不得为族。嫌其居官邑不待公命，故云“皆禀之时君”。此谓同姓异姓皆然也。服虔止谓异姓，又引宋司城韩魏为证。韩与司城非异姓，司城又自为乐氏，不以司城为族也。



公命以字为展氏。<span class="q">诸侯之子称公子，公子之子称公孙，公孙之子以王父字为氏。无骇，公子展之孙，故为展氏。</span>

【经】九年，春，天王使南季来聘。<span class="q">（无传。南季，天子大夫也。南，氏；季，字也。）</span>

三月癸酉，大雨震电。庚辰，大雨雪。<span class="q">三月，今正月。○电，徒练反。雨雪，于付反，传同。</span>

[疏]“大雨震电”。



　　○

○



　　○



挟卒。无传。挟，鲁大夫，未赐族。

夏，城郎。

秋，七月。冬，公会齐侯于防。<span class="q">防，鲁地，在琅邪县东南。○华，户化反。</span>

【传】九年，春，王三月，“癸酉，大雨霖以震”。书，始也。<span class="q">（书癸酉，始始雨日。○霖音林，《尔雅》云：“久雨谓之淫，淫雨谓之霖。”）</span>“庚辰，大雨雪”，亦如之。书，时失也。<span class="q">（夏之正月，微阳始出，未可震电；既震电，又不当大雨雪，故皆为时失。）</span>凡雨，自三日以往为霖。<span class="q">（此解经书霖也。而经无霖字，经误。）</span>

[疏]注“此解”至“经误”。



　　○



平地尺为大雪。

“夏，城郎”。书，不时也。

宋公不王。<span class="q">不共王职。○共音恭，本亦作供。</span>郑伯为王左卿士，以王命讨之，伐宋。宋以入郛之役怨公，不告命。<span class="q">入郛在五年，公以七年伐邾，欲以说宋，而宋犹不和也。</span>公怒，绝宋使。

秋，郑人以王命来告伐宋。<span class="q">遣使致王命也。伐宋未得志，故复往告之。</span>

冬，公会齐侯于防，谋伐宋也。

北戎侵郑。郑伯御之，患戎师，曰：“彼徒我车，惧其侵轶我也。”<span class="q">徒，步兵也。轶，突也。○轶，直结反，又音逸。</span>公子突曰：“使勇而无刚者尝寇而速去之。<span class="q">公子突，郑厉公也。尝，试也。勇则能往，无刚不耻退。</span>君为三覆以待之。<span class="q">覆，伏兵也。</span>戎轻而不整，贪而无亲，胜不相让，败不相救。先者见获，必务进；进而遇覆，必速奔；后者不救，则无继矣。乃可以逞。”<span class="q">逞，解也。○轻，遣政反。逞，敕领反。解音蟹，或佳买反。</span>

[疏]“先者”至“以逞”。



　　○



从之。戎人之前遇覆者奔，祝聃逐之。<span class="q">祝聃，郑大夫。○聃，乃甘反，一音士甘反。衷戎师，前后击之，尽殪。为三部伏兵，祝聃帅勇而无刚者先犯戎而速奔，以遇二伏兵，至后伏兵起，戎还走，祝聃反逐之。戎前后及中三处受敌，故曰衷戎师。殪，死也。○衷，丁仲反，又音忠。殪，於计反。处，昌虑反。</span>

[疏]注“为三”至“死也”。



　　○



戎师大奔。<span class="q">后驻军不复继也。○驻，丁住反。</span>十一月甲寅，郑人大败戎师。<span class="q">此皆春秋时事，虽经无正文，所谓必广记而备言之，将令学者原始要终，寻其枝叶，究其所穷。他皆放此。○令，力呈反。要，於遥反。</span>

[疏]“十一月”至“戎师”。



　　○



【经】十年，春，王二月，公会齐侯、郑伯于中丘。<span class="q">（传言正月会，癸丑盟。《释例》推经、传日月，癸丑是正月二十六日。知经二月误。）</span>

夏，翚帅师会齐人、郑人伐宋。<span class="q">公子翚不待公命，而贪会二国之君，疾其专进，故去氏。齐、郑以公不至，故亦更使微者从之伐宋。不言及，明翚专行，非邓之谋也。及例在宣七年。○去，起吕反，传同。</span>

[疏]注“公子”至“七年”。正义曰：传称羽父先会齐侯、郑伯，是“不待公命”也。贪会二国之君，自求其名，时史疾其专进，故贬去公子。公子义与氏同，故以氏言之。中丘之会，计君自亲行，今齐、郑称“人”，是使微者从之也。於例，师出与谋曰“及”，传称盟于邓为“师期”，公既与谋，计当书“及”。今乃言“会”，明其以翚专行，非邓之谋。《释例》曰：“王命伐宋，羽父不匡君以速进，而先会二国，自以为名，故贬去其族。齐为侯伯，郑伯又为王卿士，二君奉王命以讨宋。恶羽父之专进，故使与微者同伐，动而无功，故无成败也。”案四年翚“固请而行”，故贬去其氏。此直言羽父先会齐侯、郑伯，无“固请”之文，亦贬之者。又公子豫会邾人、郑人，以不待公命，而经不书，此翚亦不待公命而经书者，翚於四年传称“固请”，明此“先会”亦“固请”也。传於四年其文已详，故於此而略耳。豫会邾人、郑人，本非公卿，故不书；此则公会齐、郑于中丘，已为师期，翚又请公先会，先会则是君命，故以书之。



六月壬戌，公败宋师于菅。<span class="q">齐、郑后期，故公独败宋师。书败宋，未陈也。败例在庄十一年。菅，宋地。○菅，古顽反。陈，直觐反。</span>

[疏]注“齐郑”至“宋地”。



　　○



辛未，取郜。辛巳，取防。<span class="q">郑后至，得郜、防二邑，归功于鲁，故书取，明不用师徒也。济阴城武县东南有郜城。高平昌邑县西南有西防城。○郜，古报反，《字林》又工竺反。</span>

秋，宋人、卫人入郑。宋人、蔡人、卫人伐戴。郑伯伐取之。<span class="q">三国伐戴，郑伯因其不和，伐而取之。书伐，用师徒也。书取，克之易也。戴国，今陈留外黄县东南有戴城。○载音再，《字林》作戴，云：故国在陈留。易，以豉反，传同。</span>

[疏]注“三国”至“戴城”。



　　○



冬，十月，壬午，齐人、郑人、入郕。

【传】十年，春，王正月，公会齐侯、郑伯于中丘。癸丑，盟于邓，为师期。<span class="q">（寻九年会于防，谋伐宋也。公既会而盟，盟不书，非后也。盖公还，告会而不告盟。邓，鲁地。）</span>

[疏]注“寻九”至“鲁地”。



　　○



夏，五月，羽父先会齐侯、郑伯伐宋。<span class="q">言先会，明非公本期，释翚之去族。</span>

六月，戊申，公会齐侯、郑伯于老桃。<span class="q">会不书，不告於庙也。老桃，宋地。六月无戊申；戊申，五月二十三日。日误。</span>

[疏]注“会不”至“日误”。



　　○



壬戌，公败宋师于菅。庚午，郑师入郜；辛未，归于我。<span class="q">庚辰，郑师入防；辛巳，归于我。壬戌六月七日，庚午十五日，庚辰二十五日，郑伯后期而公独败宋师，故郑频独进兵以入郜、防。入而不有，命鲁取之，推功上爵，让以自替。不有其实，故经但书鲁取，以成郑志，善之也。</span>君子谓郑庄公於是乎可谓正矣，以王命讨不庭，<span class="q">下之事上，皆成礼於庭中。</span>不贪其土以劳王爵，正之体也。<span class="q">劳者，叙其勤以答之。诸侯相朝，逆之以饔饩，谓之郊劳。鲁侯爵尊，郑伯爵卑，故言以劳王爵。○劳，力报反，注同。饩音许气反。</span>

[疏]注“劳者”至“王爵”。



　　○



蔡人、卫人、郕人不会王命。<span class="q">不伐宋也。</span>

秋，七月，庚寅，郑师入郊。犹在郊，<span class="q">郑师还，驻兵於远郊。</span>宋人、卫人入郑。<span class="q">宋、卫奇兵，承虚入郑。</span>蔡人从之伐戴。<span class="q">从宋、卫伐戴也。</span>八月，壬戌，郑伯围戴。癸亥，克之，取三师焉。<span class="q">三国之军在戴，故郑伯合围之。师者，军旅之通称。○称，尺证反。</span>

[疏]注“三国”至“通称”。



　　○



宋、卫既入郑，而以伐戴召蔡人。<span class="q">伐戴乃召之。</span>蔡人怒，故不和而败。<span class="q">言郑取之易也。</span>

九月，戊寅，郑伯入宋。<span class="q">报入郑也。九月无戊寅。戊寅，八月二十四日。</span>

[疏]注“报入”至“四日”。



　　○



冬，齐人、郑人人郕，讨违王命也。

【经】十有一年，春，滕侯、薛侯来朝。<span class="q">（诸侯相朝，例在文十五年。○薛，息列反。）</span>

[疏]“十有一年”至“来朝”。



　　○



夏，公会郑伯于时来。<span class="q">时来，郲也。荥阳县东有釐城，郑地也。○郲音来。釐，音来；王元规，力之反。</span>

秋，七月，壬午，公及齐侯、郑伯入许。<span class="q">与谋曰及。还使许叔居之，故不言灭也。许，颍川许昌县。○与音预。还音环。</span>

[疏]注“与谋”至“昌县”。



　　○



冬，十有一月，壬辰，公薨。<span class="q">实弑书薨，又不地者，史策所讳也。</span>

[疏]注“实弑”至“讳也”。



　　○



【传】十一年，春，滕侯薛侯来朝，争长。<span class="q">（薛，鲁国薛县。○长，丁丈反。下注及文同。）</span>

[疏]注“薛鲁国薛县”。



　　○



薛侯曰：“我先封。”<span class="q">薛祖奚仲，夏所封，在周之前。○夏，户雅反。</span>

[疏]注“薛祖”至“之前”。



　　○



滕侯曰：“我，周之卜正也。<span class="q">卜正，卜官之长。</span>

[疏]注“卜正，卜官之长”。



　　○



薛，庶姓也。我不可以后之。”<span class="q">庶姓，非周之同姓。</span>

[疏]注“庶姓”至“同姓”。



　　○



公使羽父请於薛侯曰：“君与滕君，辱在寡人。周谚有之曰：‘山有木，工则度之；宾有礼，主则择之。’<span class="q">择所宜而行之。○谚音彦，俗言也。度，大洛反。周之宗盟，异姓为后。盟载书皆先同姓，例在定四年。</span>

[疏]“周之”至“为后”。



　　○



寡人若朝于薛，不敢与诸任齿。<span class="q">薛，任姓。齿，列也。○任音壬，注同。</span>

[疏]注“薛，任姓。齿，列也”。



　　○



“夏，公会郑伯于郲”，谋伐许也。郑伯将伐许，五月，甲辰，授兵於大宫。<span class="q">大宫，郑祖庙。○大音泰。</span>公孙阏与颍考叔争车，<span class="q">公孙阏，郑大夫。○阏，於葛反。</span>颍考叔挟辀以走，<span class="q">辀，车辕也。○挟音协。辀，张留反。</span>

[疏]“挟辀以走”。



　　○



子都拔棘以逐之。<span class="q">子都，公孙阏。棘，戟也。</span>及大逵，弗及，子都怒。<span class="q">逵，道方九轨也。○逵，求龟反。《尔雅》云：“九达谓之逵。”杜云：“道方九轨。”此依《考工记》</span>

[疏]注“逵，道方九轨也”。



　　○



秋，七月，公会齐侯、郑伯伐许。庚辰，傅于许。<span class="q">傅于许城下。○傅音附，注同。</span>

颍考叔取郑伯之旗蝥弧以先登，<span class="q">蝥弧，旗名。○蝥，亡侯反。弧音胡。</span>

[疏]注“蝥弧，旗名”。



　　○



子都自下射之，颠。<span class="q">颠队而死。○射，食亦反，下及注同。队，直类反。</span>瑕叔盈又以蝥弧登，<span class="q">瑕叔盈，郑大夫。</span>周麾而呼曰：“君登矣！”<span class="q">周，徧也。麾，招也。○麾，许危反，又许伪反。呼，火故反。徧音遍。</span>郑师毕登。壬午，遂入许。许庄公奔卫。<span class="q">奔不书。兵乱遁逃，未知所在。○遁，徒顿反。</span>齐侯以许让公。公曰：“君谓许不共，<span class="q">不共职贡。○共音恭，本亦作供，音同。注及下同。</span>故从君讨之。许既伏其罪矣，虽君有命，寡人弗敢与闻。”乃与郑人。郑伯使许大夫百里奉许叔以居许东偏，<span class="q">许叔，许庄公之弟。东偏，东鄙也。○与闻音预。</span>曰：“天祸许国，鬼神实不逞于许君，而假手于我寡人。<span class="q">借手于我寡德之人以讨许。</span>寡人唯是一二父兄，不能共亿，<span class="q">父兄，同姓群臣。供，给；亿，安也。○亿，於力反。</span>其敢以许自为功乎？寡人有弟，不能和协，而使餬其口於四方，<span class="q">弟，共叔段也。餬，鬻也。段出奔在元年。○餬音胡，《说文》云：“寄食。”鬻，本又作粥，之育反，又与六反。</span>

[疏]注“弟共”至“元年”。



　　○



其况能久有许乎？吾子其奉许叔以抚柔此民也，吾将使获也佐吾子。<span class="q">获，郑大夫公孙获。</span>若寡人得没于地，<span class="q">以寿终。○寿，如字，又音授。</span>天其以礼悔祸于许，<span class="q">言天加礼於许而悔祸之。</span>无宁兹许公复奉其社稷。<span class="q">无宁，宁也。兹，此也。○复，扶又反，又音服。</span>唯我郑国之有请谒焉。如旧昏媾，<span class="q">谒，告也。妇之父曰昏，重昏曰媾。○媾，古豆反。重，直龙反。</span>

[疏]注“谒告”至“曰媾”。



　　○



其能降以相从也。<span class="q">降，降心也。</span>无滋他族，实逼处此，以与我郑国争此土也。吾子孙其覆亡之不暇，而况能禋祀许乎？<span class="q">絜齐以享，谓之禋。祀，谓许山川之祀。○覆，芳服反。暇，行嫁反。禋音因。齐，侧皆反，本亦作斋。</span>

[疏]注“絜齐”至“之祀”。



　　○



寡人之使吾子处此，不唯许国之为，亦聊以固吾圉也。”<span class="q">圉，边垂也。○为，于伪反，圉，鱼吕反。</span>

[疏]注“圉，边垂也”。



　　○



乃使公孙获处许西偏，曰：“凡而器用财贿，无寘於许。我死，乃亟去之！吾先君新邑於此，<span class="q">此，今河南新郑。旧郑在京兆。○贿，呼罪反，《字林》音悔。寘，之豉反，置也。亟，纪力反，急也，下注同。</span>

[疏]注“此今”至“京兆”。正义曰：《地理志》云：“河南郡新郑县，《诗》郑桓公之子武公所国。”是知“新邑於此”，谓河南新郑也。且《志》又云：“京兆郑县，周宣王弟郑桓公邑。”是知旧郑在京兆也。《志》又云：“本周宣王弟友为周司徒，食采於宗周畿内，是为郑桓公。桓公问於史伯曰：‘王室多故，何所可以逃死？’”史伯为桓公谋取虢、郐之地，令“寄帑与贿，而虢、郐受之。后二年，幽王败，桓公死，其子武公与平王东迁，卒定虢、郐之地”。然则传云“先君新邑於此”，谓武公始居此也。《史记·郑世家》称虢、郐自分“十邑”献於桓公，桓公“竟国之”。案《郑语》，桓公始谋，未取之也；武公始国，非桓公也；全灭虢、郐，非献邑也。马迁之言皆谬耳。昭十六年传子产谓韩宣子，曰“我先君桓公与商人皆出自周，以艾杀此地而共处之”者，谓“寄帑与贿”之时，商人即与俱行耳，非桓公身至新郑。



王室而既卑矣，周之子孙日失其序。<span class="q">郑亦周之子孙。</span>夫许，大岳之胤也，<span class="q">大岳，神农之后，尧四岳也。胤，继也。○大岳音泰。</span>

[疏]注“大岳”至“继也”。



　　○



天而既厌周德矣，吾其能与许争乎？君子谓郑庄公於是乎有礼。礼，经国家，定社稷，序民人，利后嗣者也。许无刑而伐之，服而舍之，<span class="q">刑，法也。○厌，於艳反。</span>

[疏]“礼经”至“嗣者也”。



　　○



度德而处之，量力而行之，相时而动，无累后人，<span class="q">“我死，乃亟去之”，无累后人。○度，待洛反。量音良，下同。相，息亮反。累，劣伪反，注同。</span>可谓知礼矣。

郑伯使卒出豭，行出犬鸡，以诅射颍考叔者。<span class="q">百人为卒，二十五人为行，行亦卒之行列。疾射颍考叔者，故令卒及行间皆诅之。○卒，尊忽反，注同。豭音加，猪别名。行，户刚反，注同。诅，则虑反。令，力呈反。</span>

[疏]注“百人”至“诅之”。



　　○



君子谓郑庄公失政刑矣。政以治民，刑以正邪。既无德政，又无威刑，是以及邪。<span class="q">大臣不睦，又不能用刑於邪人。○邪，似嗟反，下及注同。</span>邪而诅之，将何益矣！

王取邬、刘、<span class="q">二邑在河南缑氏县，西南有邬聚，西北有刘亭。○邬，乌户反。缑，古侯反，一音苦侯反。聚，才遇反。</span>蒍、邘之田于郑，<span class="q">蒍、邘，郑二邑。○蒍，尢委反。邘音于。</span>而与郑人苏忿生之田：<span class="q">苏忿生，周武王司寇苏公也。○忿，芳粉反。</span>

[疏]注“苏忿”至“公也”。



　　○



温、<span class="q">今温县。</span>原、<span class="q">在沁水县西。○沁，七浸反；《字林》，先任反；郭璞《三仓解诂》音狗沁之沁；沈文何，疏鸩反；韦昭，思金反。水名。</span>絺、<span class="q">在野王县西南。○絺，敕之反。</span>樊、<span class="q">一名阳樊，野王县西南有阳城。○樊，扶袁反。</span>隰郕、<span class="q">在怀县西南。○隰，详立反。郕，尚征反。</span>欑茅、<span class="q">在脩武县西北。○欑，才官反。</span>向、<span class="q">轵县西有地名向上。○向，舒亮反，注同。轵音纸。</span>盟、<span class="q">今盟津。○盟音孟。</span>州、<span class="q">今州县。</span>陉、<span class="q">阙。○陉音刑。</span>隤、<span class="q">在脩武县北。○隤，徒回反。</span>怀。<span class="q">今怀县。凡十二邑，皆苏忿生之田。欑茅、隤属汲郡。馀皆属河内。</span>君子是以知桓王之失郑也。恕而行之，德之则也，礼之经也。已弗能有，而以与人，人之不至，不亦宜乎！<span class="q">苏氏叛王，十二邑王所不能有，为桓五年从王伐郑张本。</span>

郑、息有违言，<span class="q">以言语相违恨。</span>息侯伐郑。郑伯与战于竟，息师大败而还。<span class="q">息国，汝南新息县。○竟音境。息，一本作鄎，音息。</span>

[疏]注“息国”至“息县”。



　　○



君子是以知息之将亡也。不度德，<span class="q">郑庄贤。○度，待洛反。</span>不量力，<span class="q">息国弱。</span>不亲亲，<span class="q">郑、息，同姓之国。</span>不徵辞，不察有罪。<span class="q">言语相恨，当明徵其辞，以审曲直，不宜轻斗。</span>犯五不韪，而以伐人，其丧师也，不亦宜乎！<span class="q">韪，是也。○韪，韦鬼反，《苍颉篇》同。丧，息浪反。</span>

冬，十月，郑伯以虢师伐宋。壬戌，大败宋师，以报其入郑也。<span class="q">入郑在十年。</span>宋不告命，故不书。凡诸侯有命，告则书，不然则否。<span class="q">命者，国之大事政令也。承其告辞，史乃书之於策。若所传闻行言，非将君命，则记在简牍而已，不得记於典策。此盖周礼之旧制。○传，直专反。</span>师出臧否，亦如之。<span class="q">臧否，谓善恶得失也。灭而告败，胜而告克，此皆互言，不须两告乃书。○否音鄙，又方九反，注同。</span>虽及灭国，灭不告败，胜不告克，不书于策。

[疏]“凡诸”至“于策”。



　　○



　　○



　　○



羽父请杀桓公，将以求大宰。<span class="q">大宰，官名。○大音泰，注同。</span>

[疏]注“大宰，官名”。



　　○



公曰：“为其少故也，吾将授之矣。<span class="q">授桓位。○为，于伪反。少，诗照反。</span>使营菟裘，吾将老焉。”<span class="q">菟裘，鲁邑，在泰山梁父县南。不欲复居鲁朝，故别营外邑。○菟，兔都反。裘音求。父音甫。复，扶又反，下同。</span>羽父惧，反谮公于桓公，而请弑之。公之为公子也，与郑人战于狐壤，止焉。<span class="q">内讳获，故言止。狐壤，郑地。○谮，侧鸩反。弑音试，下同；一本作杀。</span>郑人囚诸尹氏，<span class="q">尹氏，郑大夫。</span>赂尹氏，而祷於其主锺巫，<span class="q">主，尹氏所主祭。○赂音路。祷，丁老反，或多报反。巫，亡夫反。</span>遂与尹氏归，而立其主。<span class="q">立锺巫於鲁。</span>十一月，公祭锺巫，齐于社圃，<span class="q">社圃，园名。○圃，布古反。</span>馆于寪氏。<span class="q">馆，舍也。寪氏，鲁大夫。○寪，于委反。</span>壬辰，羽父使贼弑公于寪氏，立桓公，而讨寪氏，有死者。<span class="q">欲以弑君之罪加寪氏，而复不能正法诛之。传言进退无据。</span>

[疏]“讨寪氏，有死者”。



　　○



　　○



　　○



不书葬，不成丧也。<span class="q">桓弑隐篡位，故丧礼不成。</span>