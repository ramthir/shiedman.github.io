---
title: 卷二十二 宣公五年
category: 春秋左传正义
author: 晋·杜预(注), 唐·孔颖达(疏)
date: 2014-05-27 09:00:46 +0800
permalink: /books/Chronicle_of_Zuo/23.html
layout: book_page
---

【经】五年，春，公如齐。

夏，公至自齐。

秋，九月，齐高固来逆叔姬。<span class="q">高固，齐大夫。不书女，归降於诸侯。</span>

[疏]注“高固”至“诸侯”。



　　○



叔孙得臣卒。<span class="q">无传。不书日，公不与小敛。○不与，音预。敛，力验反。</span>

冬，齐高固及子叔姬来。<span class="q">叔姬宁，固反马。</span>

[疏]注“叔姬宁固反马”。



　　○



楚人伐郑。

【传】五年，春，公如齐。高固使齐侯止公，请叔姬焉。<span class="q">（留公，强成昏。○强，其丈反。）</span>

“夏，公至自齐”，书，过也。<span class="q">公既见止，连昏於邻国之臣，厌尊毁列，累其先君，而於庙行饮至之礼，故书以示过。○厌，於涉反。累，劣伪反。</span>

[疏]注“公既”至“示过”。



　　○



秋，九月，齐高固来逆女，自为也。故书曰“逆叔姬”，即自逆也。<span class="q">適诸侯称女，適大夫称字，所以别尊卑也，此《春秋》新例，故称“书曰”，而不言“凡”也。不於庄二十七年发例者，嫌见逼而成昏，因明之。○自为，於伪反。别，彼列反。</span>

[疏]注“適诸”至“明之”。



　　○



冬，“来”，反马也。<span class="q">礼，送女留其送马，谦不敢自安，三月庙见，遣使反马。高固遂与叔姬俱宁，故经、传具见以示讥。○庙见，贤遍反，下同。使，所吏反。</span>

[疏]注“礼送”至“示讥”。



　　○



楚子伐郑。陈及楚平。晋荀林父救郑，伐陈。<span class="q">为明年晋、卫侵陈传。</span>

【经】六年，春，晋赵盾、卫孙免侵陈。

夏，四月。

秋，八月，螽。<span class="q">无传。</span>

冬，十月。

【传】六年，春，晋、卫侵陈，陈即楚故也。

夏，定王使子服求后于齐。<span class="q">子服，周大夫。</span>

秋，赤狄伐晋，围怀及邢丘。<span class="q">邢丘，今河内平皋县。</span>晋侯欲伐之。中行桓子曰：“使疾其民，<span class="q">骄则数战，为民所疾。○数，所角反。</span>以盈其贯。将可殪也。<span class="q">殪，尽也。贯，犹习也。○贯，古患反，注同。殪，於计反。</span>

[疏]注“殪尽”至“习也”。



　　○



《周书》曰：‘殪戎殷’，<span class="q">《周书》，《康诰》也。义取周武王以兵伐殷，尽灭之。</span>

[疏]周书曰：“殪戎殷。”



　　○



此类之谓也。”<span class="q">为十五年晋灭狄传。○为，于伪反，下注同。</span>

冬，召桓公逆王后于齐。<span class="q">召桓公，王卿士，事不关鲁，故不书，为成二年王甥舅张本。○召，上照反。</span>

楚人伐郑，取成而还。<span class="q">九年，十一年传所称厉之役，盖如此。</span>

郑公子曼满与王子伯廖语，欲为卿。<span class="q">二子，郑大夫。○曼音万。廖，力彫反。</span>伯廖告人曰：“无德而贪，其在《周易》丰<img src="pic/bg04.bmp"><span class="q">离下震上，丰。</span>之离<img src="pic/bg04.bmp">，<span class="q">丰上六变而为纯离也。《周易》论变，故虽不筮，必以变言其义。丰上六曰：“丰其屋，蔀其家，闚其户，阒其无人，三岁不觌，凶。”义取无德而大，其屋不过三岁必灭亡。○蔀，步口反，又普口反。闚，古规反。阒，苦鵙反。觌，徒历反。</span>

[疏]注“丰上”至“灭亡”。



　　○



弗过之矣。”<span class="q">不过三年。</span>间一岁，郑人杀之。<span class="q">○间，间厕之间。</span>

【经】七年，春，卫侯使孙良夫来盟。

夏，公会齐侯伐莱，<span class="q">传例曰：不与谋也。莱国，今东莱黄县。○莱音来。不与音预。</span>

[疏]“卫侯”至“来盟”。



　　○



秋，公至自伐莱。<span class="q">无传。</span>

大旱。<span class="q">无传。书旱而不书雩，雩无功，或不雩。</span>

冬，公会晋侯、宋公、卫侯、郑伯、曹伯于黑壤。<span class="q">○壤，如丈反。</span>

【传】七年，春，卫孙桓子来盟，始通。且谋会晋也。<span class="q">（公即位，卫始脩好。○好，呼报反。）</span>

夏，公会齐侯伐莱，不与谋也。凡师出，与谋曰“及”，不与谋曰“会”。<span class="q">与谋者，谓同志之国。相与讲议利害，计成而行之，故以相连及为文。若不获巳，应命而出，则以外合为文，皆据鲁而言。师者，国之大事，存亡之所由，故详其举动以例别之。○不与，音预，下及注“与谋”同，年末“不与”放此。应，应对之应。别，彼列反，下注同。</span>

[疏]“凡师”至“曰会”。



　　○



赤狄侵晋，取向阴之禾。<span class="q">此无秋字，盖阙文。晋用桓子谋，故纵狄。○向，舒亮反。</span>

[疏]注“此无秋字盖阙文”。



　　○



郑及晋平，公子宋之谋也，故相郑伯以会。冬，盟于黑壤。王叔桓公临之，以谋不睦。<span class="q">王叔桓公，周卿士，衔天子之命以监临诸侯，不同歃者，尊卑之别也。○相，息亮反。歃，所洽反，又所甲反。监，古衔反。</span>

晋侯之立也，在二年。公不朝焉，又不使大夫聘，晋人止公于会。盟于黄父，公不与盟。以赂免。<span class="q">黄父即黑壤。</span>故黑壤之盟不书，讳之也。<span class="q">慢盟主以取执止之辱，故讳之。</span>

[疏]注“慢盟”至“讳之”。



　　○



【经】八年，春，公至自会。<span class="q">（无传。义与五年书过同。）</span>

[疏]注“义与五年书过同”。



　　○



夏，六月，公子遂如齐，至黄乃复。<span class="q">无传。盖有疾而还，大夫受命而出，虽死，以尸将事，遂以疾还，非礼也。</span>

[疏]注“盖有”至“礼也”。



　　○



辛巳，有事于大庙，仲遂卒于垂。<span class="q">有事，祭也。仲遂卒与祭同日，略书有事，为绎张本。不言公子，因上行还间无异事，省文，从可知也。称字，时君所嘉，无义例也。垂，齐地，非鲁竟，故书地。○大音泰，传同。为，于伪反。省，所景反。竟音境。</span>

[疏]注“有事”至“书地”。



　　○



壬午，犹绎。万人，去籥。<span class="q">绎，又祭，陈昨日之礼，所以宾尸。《万》，舞名。籥，管也。犹者，可止之辞。鲁人知卿佐之丧不宜作乐，而不知废绎，故内舞去籥，恶其声闻。○去，起吕反，注及传同。籥，羊略反。管音馆。恶，乌路反。声闻音问，又如字。</span>

[疏]注“绎又”至“声闻”。



　　○



戊子，夫人嬴氏薨。<span class="q">无传。宣公母也。</span>

晋师、白狄伐秦。

楚人灭舒蓼。

秋，七月，甲子，日有食之，既。<span class="q">无传。月三十日食。</span>

冬，十月，己丑，葬我小君敬嬴。<span class="q">敬，谥；嬴，姓也。反哭成丧，故称葬小君。</span>

[疏]注“敬谥”。



　　○



雨，不克葬。庚寅，日中而克葬。<span class="q">克，成也。</span>

[疏]“雨不”至“克葬”。



　　○



城平阳。<span class="q">今泰山有平阳县。</span>

楚师伐陈。

【传】八年，春，白狄及晋平。夏，会晋伐秦。<span class="q">（经在仲遂卒下，从赴。）</span>晋人获秦谍，杀诸绛市，六日而苏。<span class="q">（盖记异也。○谍，徒协反，间也，今谓之细作。绛，古巷反。）</span>

有事于大庙，襄仲卒而绎，非礼也。

楚为众舒叛，故伐舒蓼。灭之。<span class="q">舒、蓼，二国名。○为，于伪反。</span>

[疏]注“舒蓼二国名”。



　　○



楚子疆之。<span class="q">正其界也。○疆，居良反。</span>

及滑汭，<span class="q">滑，水名。○滑，于八反。汭，如蜕反，一音如悦反。</span>盟吴、越而还。<span class="q">吴国，今吴郡。越国，今会稽山阴县也。传言楚彊，吴、越服从。○会，古外反。稽，古兮反。彊，其良反。</span>

[疏]“盟吴越而还”。



　　○



晋胥克有蛊疾，<span class="q">惑以丧志。○蛊音古。丧，息浪反。</span>郤缺为政。<span class="q">代赵盾。</span>秋，废胥克，使赵朔佐下军。<span class="q">朔，盾之子，代胥克，为成十七年胥童怨郤氏张本。</span>

冬，葬敬嬴，旱，无麻，始用葛茀。<span class="q">记礼变之所由。茀，所以引柩，殡则有之，以备火；葬则以下柩。○茀，方勿反，引棺索也。柩，其又反。</span>

[疏]注“记礼”至“下柩”。



　　○



雨，不克葬，礼也。礼，卜葬，先远日，辟不怀也。<span class="q">怀，思也。</span>

[疏]“雨不”至“怀也”。



　　○



城平阳，书，时也。

陈及晋平。楚师伐陈，取成而还。<span class="q">言晋、楚争强。</span>

【经】九年，春，王正月，公如齐。<span class="q">（无传。）</span>公至自齐。<span class="q">（无传。）</span>

夏，仲孙蔑如京师。

齐侯伐莱。<span class="q">无传。</span>

秋，取根牟。<span class="q">根牟，东夷国也。今琅邪阳都县东有牟乡。</span>

八月，滕子卒。<span class="q">未同盟。</span>

九月，晋侯，宋公、卫侯、郑伯、曹伯会于扈。

晋荀林父帅师伐陈。

辛酉，晋侯黑臀卒于扈。<span class="q">卒於竟外，故书地。四与文同盟。九月无辛酉，日误。○竟音境。</span>

[疏]注“卒於”至“日误”。



　　○



冬，十月，癸酉，卫侯郑卒。<span class="q">无传。三与文同盟。</span>

[疏]注“三与文同盟”。



　　○



宋人围滕。

楚子伐郑。

晋郤缺帅师救郑。

陈杀其大夫洩冶。<span class="q">洩冶直谏於淫乱之朝以取死，故不为《春秋》所贵而书名。○洩，息列反。冶音也。</span>

[疏]注“洩冶”至“书名”。



　　○



【传】九年，春，王使来徵聘。<span class="q">（徵，召也。言周徵也。徵聘不书，徵加讽谕，不指斥。○讽，芳凤反。）</span>夏，孟献子聘於周。王以为有礼，厚贿之。<span class="q">（○贿，呼罪反；《字林》音悔。）</span>

秋，取根牟，言易也。<span class="q">○易，以豉反。</span>

滕昭公卒。<span class="q">为宋围滕传。</span>

会于扈，讨不睦也。<span class="q">谋齐、陈。</span>陈侯不会。<span class="q">前年与楚成故。</span>晋荀林父以诸侯之师伐陈。<span class="q">不书诸侯师，林父帅之，无将帅。○将，子匠反。帅，所类反。</span>

[疏]注“不书”至“将帅”。



　　○



晋侯卒于扈，乃还。

冬，宋人围滕，因其丧也。

陈灵公与孔宁、仪行父通於夏姬，皆衷其衵服，以戏于朝。<span class="q">二子，陈卿。夏姬，郑穆公女，陈大夫御叔妻。衷，怀也。衵服，近身衣。○夏，户雅反。衷音忠。王，丁仲反。衵，女乙反，一音汝栗反。《说文》云，日日所衣裳也；《字林》同，又云妇人近身内衣也，仁一反。御，如字，一音鱼吕反。近，附近之近。</span>洩冶谏曰：“公卿宣淫，民无效焉，<span class="q">宣，示也。○效，户教反。</span>且闻不令。君其纳之！”<span class="q">纳藏衵服。○闻，如字，一音问。</span>公曰：“吾能改矣。”公告二子。二子请杀之，公弗禁，遂杀洩冶。孔子曰：“《诗》云：‘民之多辟，无自立辟。’其洩冶之谓乎！”<span class="q">辟，邪也。辟，法也。《诗·大雅》言邪辟之世，不可立法。国无道，危行言孙。○禁，居鸩反，又音金。多辟，本又作僻，匹亦反，注同。立辟，婢亦反，注同。邪，似嗟反，下同。行，下孟反。孙音逊。</span>

楚子为厉之役故，伐郑。<span class="q">六年，楚伐郑，取成於厉。既成，郑伯逃归。事见十一年。○为，于伪反。见，贤遍反。</span>

晋郤缺救郑。郑伯败楚师于柳棼。<span class="q">柳棼，郑地。○柳，力手反。棼，扶云反。</span>国人皆喜，唯子良忧曰：“是国之灾也，吾死无日矣。”<span class="q">自是晋、楚交兵伐郑，十二年，卒有楚子入郑之祸。</span>

【经】十年，春，公如齐。公至自齐。<span class="q">（无传。）</span>

齐人归我济西田。<span class="q">元年以赂齐也。不言来，公如齐，因受之。○济，子礼反。</span>

夏，四月，丙辰，日有食之。<span class="q">无传。不书朔，官失之。</span>

已巳，齐侯元卒。<span class="q">未同盟而赴以名。</span>

齐崔氏出奔卫。<span class="q">齐略见举族出，因其告辞以见无罪。○见，贤遍反，下同。</span>

[疏]注“齐略”至“无罪”。



　　○



公如齐。五月，公至自齐。<span class="q">无传。</span>

癸巳，陈夏徵舒弑其君平国。<span class="q">徵舒，陈大夫也。灵公恶不加民，故称臣以弑。○夏，户雅反。</span>

六月，宋师伐滕。

公孙归父如齐。

葬齐惠公。<span class="q">无传。归父，襄仲之子。</span>晋人、宋人、卫人、曹人伐郑。<span class="q">郑及楚平故。</span>

秋，天王使王季子来聘。<span class="q">王季子者，《公羊》以为天王之母弟。然则，字季子。天子大夫称字。</span>

[疏]注“王季”至“称字”。



　　○



公孙归父帅师伐邾，取绎。<span class="q">绎，邾邑。鲁国邹县北有绎山。○绎音亦。</span>

[疏]注“绎邾”至“绎山”。



　　○



大水。<span class="q">无传。</span>

季孙行父如齐。

冬，公孙归父如齐。齐侯使国佐来聘。<span class="q">既葬成君，故称君命使也。</span>饥。<span class="q">无传。有水灾，嘉穀不成。</span>楚子伐郑。

【传】十年，春，公如齐。齐侯以我服故，归济西之田。<span class="q">（公比年朝齐故。）</span>

夏，齐惠公卒。崔杼有宠於惠公，高、国畏其逼也，<span class="q">高、国二家，齐正卿。○杼，直吕反。逼，彼力反。</span>公卒而逐之，奔卫。书曰“崔氏”，非其罪也；且告以族，不以名。<span class="q">典策之法，告者皆当书以名，今齐特以族告，夫子因而存之，以示无罪。又言“且告以族，不以名”者，明《春秋》有因而用之，不皆改旧。</span>

[疏]注“典策”至“改旧”。



　　○



凡诸侯之大夫违，<span class="q">违，奔放也。</span>

[疏]注“违，奔放也”。



　　○



告於诸侯曰：“某氏之守臣某，<span class="q">上某氏者姓，下某名。○守，手又反。</span>

[疏]注“上某”至“某名”。



　　○



失守宗庙，敢告。”所有玉帛之使者则告；<span class="q">玉帛之使谓聘。○之使，所吏反。</span>

[疏]注“玉帛之使谓聘”。



　　○



不然，则否。<span class="q">恩好不接，故亦不告。○好，呼报反。</span>

公如齐奔丧。<span class="q">公亲奔丧，非礼也。公出朝会奔丧会葬，皆书如不言其事，史之常也。</span>

陈灵公与孔宁、仪行父饮酒於夏氏。公谓行父曰：“徵舒似女。”对曰：“亦似君。”徵舒病之。<span class="q">灵公即位，於今十五年，徵舒已为卿，年大无嫌是公子。盖以夏姬淫放，故谓其子为似以为戏。○夏，户雅反。女音汝。</span>公出，自其厩射而杀之。二子奔楚。<span class="q">○厩，居又反。射，食亦反。</span>

滕人恃晋而不事宋，六月，宋师伐滕。

郑及楚平，<span class="q">前年败楚师，恐楚深怨，故与之平。</span>诸侯之师伐郑，取成而还。

秋，刘康公来报聘。<span class="q">报孟献子之聘，即王季子也。其后食采於刘。</span>

师伐邾，取绎。<span class="q">为子家如齐传。</span>

季文子初聘于齐。<span class="q">齐侯初即位。</span>

冬，子家如齐，伐邾故也。<span class="q">鲁侵小，恐为齐所讨，故往谢。</span>国武子来报聘。<span class="q">报文子也。</span>

楚子伐郑。晋士会救郑，逐楚师于颍北。<span class="q">颍水出河南阳城，至下蔡入淮。</span>

[疏]注“颍水”至“入淮”。



　　○



诸侯之师戍郑。郑子家卒。郑人讨幽公之乱，斫子家之棺，而逐其族。<span class="q">以四年弑君故也。斫薄其棺，不使从卿礼。○斫，竹角反。</span>

[疏]注“以四”至“卿礼”。



　　○



改葬幽公，谥之曰“灵”。

[疏]“幽公”。



　　○



【经】十有一年，春，王正月。

夏，楚子、陈侯、郑伯盟于辰陵。<span class="q">楚复伐郑，故受盟也。辰陵，陈地。颍川长平县东南有辰亭。○复，扶又反，下复封陈同。</span>

公孙归父会齐人伐莒。<span class="q">无传。</span>

秋，晋侯会狄于欑函。<span class="q">晋侯往会之，故以狄为会主。欑函，狄地。○欑，才端反。函音咸。</span>

[疏]注“晋侯”至“狄地”。



　　○



冬，十月，楚人杀陈夏徵舒。<span class="q">不言楚子而称人，讨贼辞也。</span>

[疏]注“不言”至“辞也”。



　　○



丁亥，楚子入陈。<span class="q">楚子先杀徵舒而欲县陈，后得申叔时谏，乃复封陈，不有其地，故书入在杀徵舒之后。</span>

[疏]注“楚子”至“之后”。



　　○



纳公孙宁、仪行父于陈。<span class="q">二子，淫昏乱人也。君弑之后，能外讬楚以求报君之雠，内结强援於国，故楚庄得平步而讨陈，除弑君之贼。於时陈成公播荡於晋，定亡君之嗣，灵公成丧，贼讨国复，功足以补过，故君子善楚复之。○播，补贺反。荡如字。</span>

[疏]注“二子”至“复之”。



　　○



【传】十一年，春，楚子伐郑，及栎。子良曰：“晋、楚不务德而兵争，与其来者可也。晋、楚无信，我焉得有信？”乃从楚。夏，楚盟于辰陵，陈、郑服也。<span class="q">（传言楚与晋狎主盟。○栎，力狄反。争，争斗之争。焉，於虔反。夏楚盟，本或作楚子。）</span>

楚左尹子重侵宋，<span class="q">子重，公子婴齐，庄王弟。</span>王待诸郔。<span class="q">郔，楚地。○郔音延。</span>

令尹蒍艾猎城沂，<span class="q">艾猎，孙叔敖也。沂，楚邑。○艾，五盖反。猎，力涉反。沂，鱼依反。</span>

[疏]注“艾猎孙叔敖”。



　　○



使封人虑事，<span class="q">封人，其时主筑城者，虑事，谋虑计功。○虑，如字，一音力於反，《广雅》云，无虑都邑也。</span>

[疏]注“封人”至“计功”。



　　○



以授司徒。<span class="q">司徒掌役。</span>量功命日，<span class="q">命作日数。</span>分财用，<span class="q">财用，筑作具。</span>平板榦，<span class="q">榦，桢也。○榦，古旦反，亦作幹。桢音贞。</span>

[疏]注“榦桢也”。



　　○



称畚筑，<span class="q">量轻重。畚，盛土器。○畚音本。盛音成。</span>程土物，<span class="q">为作程限。○为，于伪反，又如字。</span>

[疏]“称畚筑，程土物”。



　　○



议远迩，<span class="q">均劳逸。</span>略基趾，<span class="q">趾，城足；略，行也。○趾音止。行，下孟反。</span>具糇粮，<span class="q">糇，乾食也。○糇音侯。粮音良。乾食，如字，一音嗣；本或作乾饭。</span>度有司。<span class="q">谋监主。○度，待洛反。监，古衔反。</span>事三旬而成，<span class="q">十日为旬。</span>不愆于素。<span class="q">不过素所虑之期也。传言叔敖之能使民。○愆，起虔反。</span>

晋郤成子求成于众狄。众狄疾赤狄之役，遂服于晋<span class="q">赤狄潞氏最强，故服役众狄。○潞音路。</span>秋，会于欑函，众狄服也。是行也，诸大夫欲召狄。郤成子曰：“吾闻之，非德，莫如勤，非勤，何以求人？能勤，有继。其从之也。<span class="q">勤则功继之。</span>《诗》曰：‘文王既勤止。’<span class="q">《诗·颂》文王勤以创业。○创，初亮反。</span>文王犹勤，况寡德乎？”

冬，楚子为陈夏氏乱故，伐陈。<span class="q">十年，夏徵舒弑君。○为，于伪反。</span>谓陈人“无动！将讨於少西氏”。<span class="q">少西，徵舒之祖子夏之名。○少，诗照反。</span>

[疏]注“少西”至“之名”。



　　○



遂入陈，杀夏徵舒，轘诸栗门。<span class="q">轘，车裂也。栗门，陈城门。○轘音患。</span>因县陈。<span class="q">灭陈以为楚县。</span>陈侯在晋。<span class="q">灵公子成公午。</span>申叔时使於齐反，复命而退。王使让之，曰：“夏徵舒为不道，弑其君，寡人以诸侯讨而戮之，诸侯、县公皆庆寡人，<span class="q">楚县大夫皆僣称公。○使，所吏反。僣，子念反。</span>

[疏]“以诸侯讨而戮之”。



　　○



女独不庆寡人，何故？”对曰：“犹可辞乎？”王曰：“可哉！”曰：“夏徵舒弑其君，其罪大矣；讨而戮之，君之义也。抑人亦有言曰：‘牵牛以蹊人之田，<span class="q">抑，辞也。蹊，径也。○女音汝。蹊音兮。径，古定反。</span>而夺之牛。’牵牛以蹊者，信有罪矣；而夺之牛，罚巳重矣。诸侯之从也，曰讨有罪也。今县陈，贪其富也。以讨召诸侯，而以贪归之，无乃不可乎？”王曰：“善哉！吾未之闻也。反之，可乎？”对曰：“吾侪小人所谓‘取诸其怀而与之’也。”<span class="q">叔时谦言小人意浅，谓譬如取人物於其怀而还之，为愈於不还。○侪，士皆反，辈也。</span>乃复封陈。乡取一人焉以归，谓之夏州。<span class="q">州，乡属，示讨夏氏所获也。○复，扶又反。夏，户雅反。</span>

[疏]“谓之夏州”。



　　○



故书曰：“楚子入陈。纳公孙宁、仪行父于陈”，书有礼也。<span class="q">没其县陈本意，全以讨乱存国为文，善其复礼。</span>

[疏]注“没其”至“复礼”。



　　○



厉之役，郑伯逃归，<span class="q">盖在六年。</span>自是楚未得志焉。郑既受盟于辰陵，又徼事于晋。<span class="q">为明年楚围郑传。十年郑及楚平，既无其事。辰陵盟后，郑徼事晋，又无端迹。传皆特发以明经也。自厉之役，郑南北两属，故未得志。九年，楚子伐郑，不以黑壤兴伐，远称厉之役者，志恨在厉役。此皆传上下相包通之义也。○徼，古尧反。</span>

[疏]注“为明”至“义也”。



　　○