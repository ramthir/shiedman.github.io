---
title: 卷二十九 襄元年
category: 春秋左传正义
author: 晋·杜预(注), 唐·孔颖达(疏)
date: 2014-05-27 09:05:16 +0800
permalink: /books/Chronicle_of_Zuo/30.html
layout: book_page
---

◎襄公<span class="q">○陆曰：“襄公名午，成公子，母定姒。谥法：因事有功曰襄。辟土有德曰襄。”</span>



[疏]正义曰：《鲁世家》云：“襄公名午，成公之子，定姒所生，以简王十四年即位。”谥法：“因事有功曰襄。”是岁，岁在寿星。



【经】元年，春，王正月，公即位。<span class="q">（无传。於是公年四岁。）</span>

[疏]注“於是公年四岁”。



　　○



仲孙蔑会晋栾黡、宋华元、卫甯殖、曹人、莒人、邾人、滕人、薛人围宋彭城。<span class="q">鲁与谋於虚朾，而书会者，禀命霸主，非匹敌故。○鲁与音预。</span>

夏，晋韩厥帅师伐郑。

仲孙蔑会齐崔杼、曹人、邾人、杞人次于鄫。<span class="q">鄫，郑地，在陈留襄邑县东南。书“次”，兵不加郑，次鄫以待晋师。○鄫，才陵反。</span>

[疏]注“鄫郑”至“晋师”。



　　○



秋，楚公子壬夫帅师侵宋。

九月，辛酉，天王崩。<span class="q">无传。辛酉，九月十五日。</span>

[疏]注“辛酉九月十五日”。



　　○



邾子来朝。

冬，卫侯使公孙剽来聘。<span class="q">剽，子叔黑背子。○剽，匹妙反，《字林》匹召反。</span>

晋侯使荀罃来聘。<span class="q">冬者，十月初也。王崩，赴未至，皆未闻丧，故各得行朝聘之礼，而传善之。</span>

[疏]注“冬者”至“善之”。



　　○



【传】元年，春，已亥，围宋彭城。<span class="q">（下有二月，则此已亥为正月。正月无已亥，日误。）</span>

[疏]注“下有”至“日误”。



　　○



非宋地，追书也。<span class="q">成十八年，楚取彭城以封鱼石，故曰“非宋地”。夫子治《春秋》，追书系之宋。</span>

[疏]注“成十”至“之宋”。



　　○



於是为宋讨鲁石，故称宋，且不登叛人也。<span class="q">登，成也。不与其专邑叛君，故使彭城还系宋。○为，于伪反。</span>

[疏]注“登成”至“系宋”。



　　○



谓之宋志。<span class="q">称“宋”，亦以成宋志。</span>

[疏]“於是”至“宋志”。



　　○



　　○



　　○



彭城降晋，晋人以宋五大夫在彭城者归，置诸瓠丘。<span class="q">彭城降不书，贱略之。瓠丘，晋地，河东东垣县东南有壶丘。五大夫：鱼石、向为人、鳞朱、向带、鱼府。○降，户江反，注同。置，之豉反。瓠，徐侯吴反，一音户故反。垣音袁。</span>

[疏]注“彭城”至“略之”。



　　○



齐人不会彭城，晋人以为讨。二月，齐大子光为质於晋。<span class="q">光，齐灵公太子。○质音致。</span>

夏，五月，晋韩厥、荀偃帅诸侯之师伐郑，入其郛。<span class="q">荀偃不书，非元帅。○郛，芳夫反。元帅，所类反。</span>

[疏]“韩厥”至“其郛”。



　　○



　　○



　　○



败其徒兵於洧上。<span class="q">徒兵，步兵。洧水出密县东，南至长平入颍。○洧，于轨反。</span>

[疏]注“徒兵步兵”。



　　○



於是东诸侯之师次于鄫，以待晋师。<span class="q">齐、鲁、曹、邾、杞。</span>晋师自郑以鄫之师侵楚焦、夷及陈。<span class="q">於是孟献子自鄫先归，不与侵陈、楚，故不书。○焦如字，徐在尧反。不与音预。</span>

[疏]注“於是”至“不书”。



　　○



晋侯、卫侯次于戚，以为之援。<span class="q">为韩厥援。</span>

秋，楚子辛救郑，侵宋吕、留。<span class="q">吕、留二县，今属彭城郡。</span>郑子然侵宋，取犬丘。<span class="q">谯国酂县东北有犬丘城，迂回，疑。○酂，才汙反，又子旦反。迂音于。</span>

九月，邾子来朝，礼也。<span class="q">邾宣公。</span>

冬，卫子叔、晋知武子来聘，礼也。凡诸侯即位，小国朝之，<span class="q">小事大。</span>大国聘焉。<span class="q">大字小。</span>以继好、结信，谋事、补阙，礼之大者也。<span class="q">阙犹过也。礼以安国家利民人为大。○好，呼报反。</span>

【经】二年，春，王正月，葬简王。<span class="q">（无传。五月而葬，速。）</span>

郑师伐宋。<span class="q">书伐从告。</span>

夏，五月，庚寅，夫人姜氏薨。

六月，庚辰，郑伯睔卒。<span class="q">未与襄同盟，而赴以名。庚辰，七月九日，书六月，经误。○睔，古囷反，徐又胡忖反。</span>

[疏]注“未与”至“经误”。



　　○



晋师、宋师、卫甯殖侵郑。<span class="q">宋虽非卿，师重，故叙卫上。○殖，市力反。</span>

[疏]注“宋虽”至“卫上”。



　　○



秋，七月，仲孙蔑会晋荀罃、宋华元、卫孙林父、曹人、邾人于戚。己丑，葬我小君齐姜。<span class="q">齐，谥也。三月而葬，速。○齐如字。谥法：“执心克庄曰齐。”或音侧皆反，非。</span>

[疏]注“齐谥”至“葬速”。



　　○



叔孙豹如宋。<span class="q">豹於此始自齐还为卿。</span>

冬，仲孙蔑会晋荀罃、齐崔杼、宋华元、卫孙林父、曹人、邾人、滕人、薛人、小邾人于戚，遂城虎牢。<span class="q">以逼郑。</span>

[疏]“遂城虎牢”。



　　○



楚杀其大夫公子申。

【传】二年，春，郑师侵宋，楚令也。<span class="q">（以彭城故。）</span>

齐侯伐莱。莱人使正舆子赂夙沙卫以索马牛，皆百匹。<span class="q">夙沙卫，齐寺人。索，简择好者。○莱音来。舆音馀，本亦作与。索，所白反。</span>

[疏]“马牛皆百匹”。



　　○



齐师乃还。君子是以知齐灵公之为“灵”也。<span class="q">谥法：乱而不损曰灵。言谥应其行。○应，应对之应，年末同。行，下孟反。</span>

夏，齐姜薨。初，穆姜使择美槚，<span class="q">槚，梓之属。○槚，古雅反，木名。</span>

[疏]注“槚，梓之属”。



　　○



以自为榇与颂琴。<span class="q">榇，棺也。颂琴，琴名，犹言雅琴。皆欲以送终。○榇，初觐反。</span>

[疏]注“榇棺”至“送终”。



　　○



季文子取以葬。君子曰：“非礼也。礼无所逆，妇养姑者也。亏姑以成妇，逆莫大焉。<span class="q">穆姜，成公母。齐姜，成公妇。○养，徐余亮反。</span>《诗》曰：‘其惟哲人，告之话言，顺德之行。’<span class="q">《诗·大雅》。哲，知也。话，善也。言知者行事无不顺。○话，户快反。知音致，下同。</span>季孙於是为不哲矣。<span class="q">言逆德。○“为不哲矣”，一本作“不为哲矣”。</span>

[疏]“诗曰”至“哲矣”。



　　○



且姜氏，君之妣也。<span class="q">襄公適母，故曰君之妣。○妣，必覆反。適，丁历反，本又作“嫡”。</span>

[疏]注“襄公”至“之妣”。



　　○



《诗》曰：‘为酒为醴，烝畀祖妣。以洽百礼，降福孔偕。’”<span class="q">《诗·周颂》。烝，进也。畀，与也。偕，徧也。言敬事祖妣，则鬼神降福。季孙葬姜氏不以礼，是不敬祖妣。○烝，之承反。畀，必利反，注同。洽，户夹反。偕音皆。徧音遍。</span>

[疏]“诗曰”至“孔偕”。



　　○



齐侯使诸姜、宗妇来送葬。<span class="q">宗妇，同姓大夫之妇。妇人越疆送葬，非礼。○疆，居良友。</span>

[疏]注“宗妇”至“非礼”。



　　○



召莱子，莱子不会，故晏弱城东阳以逼之。<span class="q">为六年灭莱传。东阳，齐竟上邑。○竟音境。</span>

[疏]“召莱子莱子不会”。



　　○



郑成公疾，子驷请息肩於晋。<span class="q">欲辟楚役，以负担喻。○担，都暂反。</span>公曰：“楚君以郑故，亲集矢於其目，<span class="q">谓鄢陵战，晋射楚王目。○射，食亦反。</span>非异人任，寡人也。<span class="q">言楚子在此患，不为他人，盖在己。○“非异人任”，绝句。任音壬。一读至“人”字绝句。为，于伪反。</span>若背之，是弃力与言，其谁暱我？<span class="q">言盟誓之言。○背音佩。“弃力”，服本作“弃功”。暱，本又作昵，女乙反，徐乃吉反。</span>免寡人，唯二三子。”

[疏]“集矢”至“三子”。



　　○



秋，七月，庚辰，郑伯睔卒。於是子罕当国，<span class="q">摄君事。</span>

[疏]“子罕当国”。



　　○



子驷为政，<span class="q">为政卿。</span>子国为司马。晋师侵卫，<span class="q">晋伐丧，非礼。</span>诸大夫欲从晋。子驷曰：“官命未改。”<span class="q">成公未葬，嗣君未免丧，故言未改。不欲违先君意。</span>

[疏]“官命未改”。



　　○



会于戚，谋郑故也。<span class="q">郑久叛，晋谋讨之。</span>孟献子曰：“请城虎牢以逼郑。”<span class="q">虎牢，旧郑邑，今属晋。</span>知武子曰：“善！鄫之会，吾子闻崔子之言，今不来矣。<span class="q">元年，孟献子与齐崔杼次于鄫。崔杼有不服晋之言，献子以告知武子。</span>

[疏]注“元年”至“武子”。



　　○



滕、薛、小邾之不至，皆齐故也。<span class="q">三国，齐之属。</span>寡君之忧不唯郑。<span class="q">言复忧齐叛。○复，扶又反，下文“将复”、“复会”同。</span>罃将复於寡君，而请於齐。<span class="q">以城事白晋君，而请齐会之，欲以观齐志。</span>得请而告，吾子之功也。<span class="q">得请，谓齐人应命，告诸侯会筑虎牢。</span>若不得请，事将在齐。<span class="q">将伐齐。</span>吾子之请，诸侯之福也，<span class="q">城虎牢，足以服郑息征伐。</span>岂唯寡君赖之！”<span class="q">传言荀罃能用善谋。</span>

穆叔聘于宋，通嗣君也。

冬，复会于戚。齐崔武子，及滕、薛、小邾之大夫皆会，知武子之言故也。<span class="q">武子言事将在齐，齐人惧，帅小国而会之。</span>遂城虎牢。郑人乃成。<span class="q">如孟献子之谋。</span>

楚公子申为右司马，多受小国之赂，以逼子重、子辛。<span class="q">逼夺其权势。</span>楚人杀之。故书曰：“楚杀其大夫公子申。”<span class="q">言所以致国讨之文。</span>

【经】三年春，楚公子婴齐帅师伐吴。公如晋。

夏，四月，壬戌，公及晋侯盟于长樗。<span class="q">晋侯出其国都，与公盟于外。○樗，敕居反。</span>

[疏]注“晋侯”至“于外”。



　　○



公至自晋。<span class="q">无传。不以长樗至，本非会。</span>

[疏]注“不以”至“非会”。



　　○



六月，公会单子、晋侯、宋公、卫侯、郑伯、莒子、邾子、齐世子光。已未，同盟于鸡泽。<span class="q">鸡泽，在广平曲梁县西南。周灵王新即位，使王官伯出与诸侯盟，以安王室，故无讥。○单音善。</span>

[疏]注“鸡泽”至“无讥”。



　　○



陈侯使袁侨如会。<span class="q">陈疾楚政而来属晋，本非召会而自来，故言如会。○侨，其骄反。</span>

[疏]注“陈疾”至“如会”。



　　○



戊寅，叔孙豹及诸侯之大夫及陈袁侨盟。<span class="q">诸侯既盟，袁侨乃至，故使大夫别与之盟。言诸侯之大夫，则在鸡泽之诸侯也。殊袁侨者，明诸侯大夫所以盟，盟袁侨也。据传，盟在秋。《长历》推戊寅七月十三日，经误。</span>

[疏]注“诸侯”至“经误”。



　　○



秋，公至自会。<span class="q">无传。</span>

冬，晋荀罃帅师伐许。

【传】三年，春，楚子重伐吴，为简之师。<span class="q">（简，选练。）</span>克鸠兹，至于衡山。<span class="q">（鸠兹，吴邑，在丹阳芜湖县东，今皋夷也。衡山，在吴兴乌程县南。）</span>使邓廖帅组甲三百，被练，三千，<span class="q">（组甲、被练，皆战备也。组甲，漆甲成组文。被练，练袍。○廖，力彫反。组音祖，下皆同。被，皮义反，徐扶伪反，注及下同。）</span>

[疏]注“组甲”至“练袍”。



　　○



以侵吴。吴人要而击之，获邓廖。其能免者，组甲八十，被练三百而已。子重归，既饮至，三日，吴人伐楚，取驾。驾，良邑也。邓廖，亦楚之良也。君子谓“子重於是役也，所获不如所亡”。<span class="q">当时君子。○要，於遥反。</span>

[疏]注“当时君子”。



　　○



楚人以是咎子重，子重病之，遂遇心病而卒。<span class="q">忧恚故成心疾。○咎，其凡反。恚，一端反。</span>

公如晋，始朝也。<span class="q">公即位而朝。</span>

夏，盟于长樗。孟献子相。公稽首。<span class="q">相，仪也。稽首，首至地。○相，息亮反，注同。</span>

[疏]注“稽首，首至地”。



　　○



知武子曰：“天子在，而君辱稽首，寡君惧矣。”<span class="q">稽首，事天子之礼。</span>孟献子曰：“以敝邑介在东表，密迩仇雠，<span class="q">仇雠，谓齐、楚与晋争。○介音界。争，争斗之争。</span>寡君将君是望，敢不稽首？”<span class="q">传言献子能固事盟主。</span>

晋为郑服故，且欲脩吴好，<span class="q">郑服在前年。○为，于伪反。好，呼报反。</span>将合诸侯。使士匄告于齐曰：“寡君使匄，以岁之不易，不虞之不戒，寡君原与一二兄弟相见，<span class="q">不易，多难也。虞，度也。戒，备也。列国之君，相谓兄弟。○易，以豉反，注同。难，乃旦反，年内同。度，待洛反。</span>以谋不协。请君临之，使匄乞盟。”齐侯欲勿许，而难为不协，乃盟於耏外。<span class="q">与士匄盟。耏，水名。○耏音而。</span>

[疏]“盟於耏外”。



　　○



祁奚请老，<span class="q">老，致仕。</span>晋侯问嗣焉。<span class="q">嗣，续其职者。</span>称解狐，其雠也，将立之而卒。<span class="q">解狐卒。○解音蟹。“雠也”。</span>



　　○

午，祁奚子。

赤，职之子伯华。

各代其父。

谄，媚也。偏，属也。○谄，他检反。比，毗志反。

[疏]“称其”至“为党”。



　　○



《商书》曰：‘无偏无党，王道荡荡。’<span class="q">《商书·洪范》也。荡荡，平正无私。</span>其祁奚之谓矣！解狐得举，<span class="q">未得位，故曰得举。</span>祁午得位，伯华得官，建一官而三物成，<span class="q">一官，军尉。物，事也。</span>

[疏]“建一官而三物成”。



　　○



能举善也夫！唯善，故能举其类。《诗》云：‘惟其有之，是以似之。’祁奚有焉。”<span class="q">《诗·小雅》。言唯有德之人，能举似己者。○也夫音扶，绝句。一读以“夫”为下句首。</span>

[疏]“诗云”至“似之”。



　　○



六月，公会单顷公及诸侯。已未，同盟于鸡泽。<span class="q">单顷公，王卿士。○顷音倾。</span>晋侯使荀会逆吴子于淮上。吴子不至。<span class="q">道远多难。</span>

楚子辛为令尹，侵欲於小国。陈成公使袁侨如会求成。<span class="q">患楚侵欲。袁侨，涛涂四世孙。</span>

[疏]“侵欲於小国”。



　　○



晋侯使和组父告于诸侯。<span class="q">告陈服。</span>秋，叔孙豹及诸侯之大夫及陈袁侨盟，陈请服也。<span class="q">其君不来，使大夫盟之，匹敌之宜。</span>

晋侯之弟扬干乱行於曲梁，<span class="q">行，陈次。○行，户郎反，注同。陈，直觐反。</span>魏绛戮其仆。<span class="q">仆，御也。</span>

[疏]“魏绛戮其仆”。



　　○



晋侯怒，谓羊舌赤曰：“合诸侯，以为荣也。扬干为戮，何辱如之？必杀魏绛，无失也！”对曰：“绛无贰志，事君不辟难，有罪不逃刑，其将来辞，何辱命焉？”言终，魏绛至，授仆人书，<span class="q">仆人，晋侯御仆。</span>

[疏]“事君”至“不逃刑”。



　　○



将伏剑。士鲂、张老止之。公读其书曰：“日君乏使，使臣斯司马。<span class="q">斯，此也。</span>

[疏]“将伏剑”。



　　○



臣闻师众以顺为武，<span class="q">顺，莫敢违。</span>军事有死无犯为敬。<span class="q">守官行法，虽死不敢有违。</span>君合诸侯，臣敢不敬？君师不武，执事不敬，罪莫大焉。臣惧其死，以及扬干，无所逃罪，<span class="q">惧自犯不武不敬之罪。</span>不能致训，至於用钺。<span class="q">用钺斩扬干之仆。○钺音越。</span>

[疏]“臣闻”至“用钺”。



　　○



臣之罪重，敢有不从，以怒君心？<span class="q">言不敢不从戮。</span>请归死於司寇。”<span class="q">致尸於司寇，使戮之。</span>公跣而出，曰：“寡人之言，亲爱也。吾子之讨，军礼也。寡人有弟，弗能教训，使干大命，寡人之过也。子无重寡人之过，<span class="q">听绛死为重过。○跣，先典反，重，直用反，注同。</span>敢以为请。”<span class="q">请使无死。</span>晋侯以魏绛为能，以刑佐民矣。反役，与之礼食，使佐新军。<span class="q">群臣旅会，今欲显绛，故特为设礼食。○食音嗣，注同，又如字。特为，于伪反。</span>

[疏]“与之礼食”。



　　○

○



　　○



张老为中军司马，<span class="q">代魏绛。</span>士富为侯奄。<span class="q">代张老。士富，士会别族。</span>

楚司马公子何忌侵陈，陈叛故也。

许灵公事楚，不会于鸡泽。冬，晋知武子帅师代许。

【经】四年，春，王三月，己酉，陈侯午卒。<span class="q">（前年大夫盟鸡泽。三月无己酉，日误。）</span>

夏，叔孙豹如晋。

秋，七月，戊子，夫人姒氏薨。<span class="q">成公妾，襄公母。姒，杞姓。</span>

[疏]注“成公”至“杞姓”。



　　○



葬陈成公。<span class="q">无传。</span>八月，辛亥，葬我小君定姒。<span class="q">无传。定，谥也。赴同祔姑，反哭成丧，皆以正夫人礼，母以子贵，逾月而葬，速。</span>

[疏]注“定谥”至“葬速”。



　　○



冬，公如晋。

陈人围顿。

【传】四年，春，楚师为陈叛故，犹在繁阳。<span class="q">（前年，何忌之师侵陈，今犹未还。繁阳，楚地，在汝南鮦阳县南。○为，于伪反。鮦，孟康音纣，直又反。一音童，或音直勇反，非。）</span>韩献子患之，言於朝曰：“文王帅殷之叛国以事纣，唯知时也。<span class="q">（知时未可争。）</span>今我易之，难哉！<span class="q">（晋力未能服楚，受陈为非时。）</span>三月，陈成公卒。楚人将伐陈，闻丧乃止。<span class="q">（军礼不伐丧。）</span>

[疏]注“军礼不伐丧”。



　　○



陈人不听命。<span class="q">不听楚命。</span>臧武仲闻之曰：“陈不服於楚，必亡。大国行礼焉，而不服，在大犹有咎，而况小乎？”夏，楚彭名侵陈，陈无礼故也。<span class="q">为下陈围顿传。○咎，其九反，下同。</span>穆叔如晋，报知武子之聘也。<span class="q">武子聘在元年。</span>晋侯享之，金奏《肆夏》之三，不拜。<span class="q">《肆夏》，乐曲名。《周礼》以钟鼓奏九夏，其二曰《肆夏》，一名《樊》；三曰《韶夏》，一名《遏》；四曰《纳夏》，一名《渠》．盖击钟而奏此三《夏》曲。○肆夏，户雅反，注及下同。《九夏》：一曰《王夏》，二曰《肆夏》，三曰《韶夏》，四曰《纳夏》，五曰《章夏》，六曰《齐夏》，七曰《族夏》，八曰《陔夏》，九曰《骜夏》，《肆夏》一名《樊》。《国语》云：“金奏《肆夏》，《樊》、《遏》、《渠》。”杜三夏之别名。吕叔玉云：“《肆夏》，《时迈》也。《樊》、《遏》，《执竞》也。《渠》，《思文》也。”韶，上招反。遏，於葛反。纳夏，本或为“夏纳”，误。渠，其居反。</span>工歌《文王》之三，又不拜。<span class="q">工，乐人也。《文王》之三，《大雅》之首：《文王》、《大明》、《绵》。</span>歌《鹿鸣》之三，三拜。<span class="q">《小雅》之首：《鹿鸣》、《四杜》、《皇皇者华》。</span>

[疏]“金奏”至“三拜”。



　　○



　　○



　　○



韩献子使行人子员问之，<span class="q">行人，通使之官。○员音云，徐于贫反。使，所吏反，下注及文皆同。</span>

[疏]注“行人通使之官”。



　　○



曰：“子以君命辱於敝邑，先君之礼，藉之以乐，以辱吾子？”<span class="q">藉，荐也。○藉，在夜反。</span>吾子舍其大，而重拜其细，敢问何礼也？”对曰：“三《夏》，天子所以享元侯也。使臣弗敢与闻。<span class="q">元侯，牧伯。○舍音舍。重，直用反，下皆同。敢与音预，下“及与”同。牧，徐音目。</span>

[疏]注“元侯牧伯”。



　　○



《文王》，两君相见之乐也，臣不敢及。<span class="q">及，与也。《文王》之三，皆称文王之德，受命作周，故诸侯会同以相乐。○相乐音洛。</span>

[疏]注“及与相乐”。



　　○



《鹿鸣》，君所以嘉寡君也，敢不拜嘉？<span class="q">晋以叔孙为嘉宾，故歌《鹿鸣》之诗，取其“我有嘉宾”。叔孙奉君命而来，嘉叔孙，乃所以嘉鲁君。</span>

[疏]注“晋以”至“鲁君”。



　　○



《四牡》，君所以劳使臣也，敢不重拜？<span class="q">《诗》言使臣乘四牡，騑騑然行不止。勤，劳也。晋以叔孙来聘，故以此劳之。○以劳，力报反，注“劳之”同。騑，芳非反。</span>

[疏]注“诗言”至“劳之”。



　　○



《皇皇者华》，君教使臣曰‘必谘於周’。<span class="q">《皇皇者华》，君遣使臣之诗。言忠臣奉使，能光辉君命如华之皇皇然。又当谘于忠信，以补己不及。忠信为周，其诗曰：“周爰谘诹，周爰谘谋，周爰谘度，周爰谘询。”言必於忠信之人，谘此四事。○诹，子须反。度，待洛反，下文注同。询音荀。</span>

[疏]注“皇皇”至“四事”。



　　○



臣闻之，访问於善为咨，<span class="q">问善道。</span>咨亲为询，<span class="q">问亲戚之义。</span>咨礼为度，<span class="q">问礼宜。</span>咨事为诹，<span class="q">问政事。</span>咨难为谋。<span class="q">问患难。○难，乃旦反，注同。</span>

[疏]“咨亲”至“为谋”。



　　○



臣获五善，敢不重拜？<span class="q">五善，谓谘、询、度、诹、谋。</span>

[疏]“臣获五善”。



　　○



秋，定姒薨，不殡于庙，无榇，不虞。<span class="q">榇，亲身棺。季孙以定姒本贱，既无器备，议其丧制，欲殡不过庙，又不反哭。○过，古禾反。</span>

[疏]注“榇亲”至“反哭”。



　　○



匠庆谓季文子<span class="q">匠庆，鲁大匠。</span>曰：“子为正卿，而小君之丧不成，<span class="q">谓如季孙所议，则为夫人礼不成。</span>不终君也。<span class="q">慢其母，是不终事君之道。</span>君长，谁受其咎？”<span class="q">言襄公长，将责季孙。○长，丁丈反，注同。</span>初，季孙为己树六槚於蒲圃东门之外，<span class="q">蒲圃，场圃名。季文子树槚，欲自为榇。○为，于伪反，下注为定姒、为言卜、为执事同。圃，布古反。场，直良反。</span>

[疏]注“蒲圃”至“为榇”。



　　○



匠庆请木，<span class="q">为定姒作榇。</span>季孙曰：“略。”<span class="q">不以道取为略。</span>匠庆用蒲圃之槚，季孙不御。<span class="q">御，止也。传曰遂得成礼，故经无异文。○御，鱼吕反，注同。</span>

[疏]注“御止”至“异文”。



　　○



君子曰：“《志》所谓‘多行无礼，必自及也’，其是之谓乎！”

[疏]“季孙”至“谓乎”。



　　○



冬，公如晋听政。<span class="q">受贡赋多少之政。</span>晋侯享公，公请属鄫。<span class="q">鄫，小国也，欲得使属鲁，如须句、颛臾之比，使助鲁出贡赋。公时年七岁，盖相者为之言。鄫，今琅邪鄫县。○句，其俱反。颛音专。臾，羊朱反。比，必二反。相，息亮反。</span>

[疏]注“鄫小”至“鄫县”。



　　○



晋侯不许。孟献子曰：“以寡君之密迩於仇雠，而原固事君，无失官命。<span class="q">晋官徵发之命。</span>

[疏]注“晋官徵发之命”。



　　○



鄫无赋於司马，<span class="q">晋司马又掌诸侯之赋。</span>为执事朝夕之命敝邑，敝邑褊小，阙而为罪，<span class="q">阙，不共也。○朝夕如字。褊，必浅反。共音恭。</span>寡君是以原借助焉。”<span class="q">借鄫以自助。○借，子亦反，注同。</span>晋侯许之。<span class="q">为明年叔孙豹、鄫世子巫如晋传。</span>

楚人使顿间陈而侵伐之，故陈人围顿。<span class="q">间，伺间缺。○间陈，间厕之间。伺音司。间音闲，又间厕之间，又如字。</span>

无终子嘉父使孟乐如晋，<span class="q">无终，山戎国名。孟乐，其使臣。○使臣，所吏反。</span>因魏庄子纳虎豹之皮，以请和诸戎。<span class="q">欲戎与晋和。庄子，魏绛。</span>晋侯曰：“戎狄无亲而贪，不如伐之。”魏绛曰：“诸侯新服，陈新来和，将观於我。我德则睦，否则携贰。劳师於戎，而楚伐陈，必弗能救，是弃陈也，诸华必叛。<span class="q">诸华，中国。</span>戎，禽兽也。获戎失华，无乃不可乎？《夏训》有之曰：‘有穷后羿。’”<span class="q">夏训，《夏书》。有穷，国名。后，君也。羿，有穷君之号。○夏，户雅反，下注皆同。羿音诣。</span>

[疏]注“夏训”至“之号”。



　　○



公曰：“后羿何如？”<span class="q">怪其言不次，故问之。</span>对曰：“昔有夏之方衰也，后羿自鉏迁于穷石，因夏民以代夏政。<span class="q">禹孙大康，淫放失国，夏人立其弟仲康。仲康亦微弱。仲康卒，子相立，羿遂伐相，号曰“有穷”。鉏，羿本国名。○鉏，仕居反。大音泰。相，息亮反，下及注同。</span>

[疏]注“禹孙”至“国名”。



　　○



恃其射也，<span class="q">羿善射。</span>

[疏]注“羿善射”。



　　○



不脩民事，而淫于原兽。<span class="q">淫放原野。</span>弃武罗、伯困、熊髡、尨圉，<span class="q">四子皆羿之贤臣。○髡，苦门反。尨，莫邦反。圉，鱼吕反。</span>而用寒浞。寒浞，伯明氏之谗子弟也，<span class="q">寒国，北海平寿县东有寒亭。伯明，其君名。○浞，仕角反，徐在角反。</span>伯明后寒弃之，夷羿收之，<span class="q">夷氏。</span>信而使之，以为已相。浞行媚于内，<span class="q">内宫人。</span>

[疏]“伯明后寒弃之”。



　　○



　　○



　　○



而施赂于外，愚弄其民，<span class="q">欺罔之。</span>而虞羿于田，<span class="q">乐之以游田。○乐音洛，下乐安同。</span>树之诈慝，以取其国家，<span class="q">树，立也。○慝，他得反，后同。</span>外内咸服。<span class="q">信浞诈。</span>羿犹不悛，<span class="q">悛，改也。○悛，七全反。</span>将归自田，<span class="q">羿猎还。</span>家众杀而亨之，以食其子。<span class="q">食羿子。○亨，普彭反，煮也。食音嗣，注同。</span>

[疏]“家众杀而亨之”。



　　○



其子不忍食诸，死于穷门。<span class="q">杀之於国门。</span>靡奔有鬲氏。<span class="q">靡，夏遗臣事羿者。有鬲，国名，今平原鬲县。○鬲音革。</span>浞因羿室，<span class="q">就其妃妾。</span>生浇及豷，恃其谗慝诈伪，而不德于民。使浇用师，灭斟灌及斟寻氏。<span class="q">二国，夏同姓诸侯，仲康之子后相所依。乐安寿光县东南有灌亭，北海平寿县东南有斟亭。○浇，五吊反。豷，许器反。斟，之林反。灌，古乱反。</span>

[疏]注“二国，夏同姓诸侯”。



　　○



处浇于过，处豷于戈。<span class="q">过、戈皆国名。东莱掖县北有过乡。戈在宋、郑之间。○过，古禾反，注及下同。戈，古禾反。掖音亦，《汉书》作“夜”，孟康音掖。</span>

[疏]注“戈在宋、郑之间”。



　　○



靡自有鬲氏，收二国之烬，<span class="q">烬，遗民。○烬，才刃反。</span>

[疏]注“烬，遗民”。



　　○



以灭浞而立少康。<span class="q">少康，夏后相之子。○少，诗照反，注及下同。</span>少康灭浇于过，后杼灭豷于戈，<span class="q">后杼，少康子。○杼，直吕反。</span>

[疏]注“后杼，少康子”。



　　○



有穷由是遂亡，失人故也。<span class="q">浞因羿室，故不改有穷之号。</span>

[疏]“有穷”至“故也”。



　　○



昔周辛甲之为大史也，命百官，官箴王阙，<span class="q">辛甲，周武王太史。阙，过也。使百官各为箴辞戒王过。○箴，之林反。</span>

[疏]注“辛甲”至“王过”。



　　○



於《虞人之箴》，<span class="q">虞人掌田猎。</span>

[疏]注“虞人掌田猎”。



　　○



曰：‘芒芒禹亦，画为九州，<span class="q">芒芒，远貌。画，分也。○芒，莫郎反。画，乎麦反。</span>

[疏]注“芒芒”至“分也”。



　　○



经启九道。<span class="q">启开九州之道。</span>

[疏]注“启开九州之道”。



　　○



民有寝庙，兽有茂草，各有攸处，德用不扰。<span class="q">人神各有所归，故德不乱。○攸处如字，本或作“攸家”。扰，如小反，乱也。</span>在帝夷羿冒，于原兽，<span class="q">冒，贪也。○冒，莫报反。又音亡北反。</span>

[疏]“在帝夷羿”。



　　○



忘其国恤，而思其麀牡。<span class="q">言但念猎。○麀音忧，鹿牡也。牡，茂后反。</span>武不可重，<span class="q">重犹数也。○重，直用反，注同。数，所角反。</span>

[疏]注“重犹数也”。



　　○



用不恢于夏家。<span class="q">羿以好武，虽有夏家，而不能恢大之。○恢，苦回反。</span>兽臣司原，敢告仆夫。’<span class="q">兽臣，虞人。告仆夫，不敢斥尊。</span>《虞箴》如是，可不惩乎？”於是晋侯好田，故魏绛及之。<span class="q">及后羿事。○好，呼报反，下文同。惩，直升反。</span>

[疏]“於是”至“及之”。



　　○



公曰：“然则莫如和戎乎？”对曰：“和戎有五利焉：戎狄荐居，贵货易土，<span class="q">荐，聚也。易犹轻也。○荐，在荐反，又才逊反，或云草也。易，以豉反，徐神豉反，注同。</span>

[疏]注“荐聚也”。



　　○



土可贾焉，一也。边鄙不耸，民狎其野，穑人成功，二也。<span class="q">耸，惧。狎，习也。○贾音古。耸，息勇反。</span>戎狄事晋，四邻振动，诸侯威怀，三也。以德绥戎，师徒不勤，甲兵不顿，四也。<span class="q">顿，坏也。</span>

[疏]注“顿坏也”。



　　○



鉴于后羿，而用德度，<span class="q">以后羿为鉴戒。</span>远至迩安，五也。君其图之！”公说，使魏绛盟诸戎，脩民事，田以时。<span class="q">传言晋侯能用善谋。○说音悦。</span>冬，十月，邾人、莒人伐鄫。臧纥救鄫，侵邾，败于狐骀。<span class="q">臧纥，武仲也。鄫属鲁，故救之。狐骀，邾也。鲁国蕃县东南有目台亭。○纥，恨发反。骀，徒来反，徐敕才反。“番”本又作“蕃”，应劭音皮，一音方袁反。白褒《鲁国记》云：“陈子游为鲁相，番子也。国人为讳，改曰皮也。”台，吐才反。</span>

[疏]注“番县”。



　　○



国人逆丧者皆髽。鲁於是乎始髽。<span class="q">髽，麻发合结也。遭丧者多，故不能备凶服，髽而已。○髽，侧瓜反。合结音计，本义作“髻”，又作“紒”，音同。</span>

[疏]注“髽麻”至“而已”。



　　○



国人诵之曰：“臧之狐裘，败我於狐骀。<span class="q">臧纥时服狐裘。</span>我君小子，朱儒是使。朱儒朱儒，使我败於邾。”<span class="q">襄公幼弱，故曰“小子”。臧纥短小，故曰“朱儒”。败不书，鲁人讳之。○“朱”，本或作“侏”，亦音朱。</span>