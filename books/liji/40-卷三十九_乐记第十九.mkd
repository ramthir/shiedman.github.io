---
title: 卷三十九_乐记第十九
category: 礼记正义
author: 汉·郑玄(注), 唐·孔颖达(疏)
date: 2014-05-26 14:30:58 +0800
permalink: /books/Liji/40.html
layout: book_page
---

“今夫新乐，进俯退俯，奸声以滥，溺而不止，及优、侏<img src="pic/a14s.bmp">，獶杂子女，不知父子。乐终，不可以语，不可以道古。此新乐之发也。<span class="q">俯，犹曲也，言不齐一也。滥，滥窃也。溺而不止，声淫乱，无以治之。獶，狝猴也。言舞者如狝猴戏也，乱男女之尊卑。獶或为亻。<span class="q">○</span>俯，本又作府。滥，力暂反。溺，乃狄反。优音忧。侏音朱。<img src="pic/a14s.bmp">音儒。獶，乃力反，狝猴也，依字亦作猱。狝音弥，武移反，本亦作弥。猴音侯，本亦作侯。</span>

[疏]“今夫”至“发也”。<span class="q">○</span>正义曰：此经明子夏对文侯新乐之礼。新乐者，谓今世所作淫乐也。“进俯退俯”者，谓俯偻曲折，不能进退齐一，俱曲屈进退而已，行伍杂乱也。<span class="q">○</span>“奸声以滥”者，谓滥窃不正，言奸邪之声，滥窃不正，不能和正以广也。<span class="q">○</span>“溺而不止”者，声既淫妙，人所贪溺，不可禁止也，不能始奏以文，复乱以武也。<span class="q">○</span>“及优、侏<img src="pic/a14s.bmp">、獶杂子女”者，言作乐之时，及有俳优杂戏侏<img src="pic/a14s.bmp">短小之人。优杂，谓狝猴也，言舞戏之时，状如狝猴，间杂男子妇人，言似狝猴，男女无别也。<span class="q">○</span>“不知父子”者，言乐之混杂，不复知有父子尊卑之礼也。<span class="q">○</span>“乐终，不可以语”者，言作乐虽复终毕，尽皆邪辟，不可以语。既与古乐乖违，故不可语道於古也。此皆新乐之为，故云：“此新乐之发也。”<span class="q">○</span>注“獶，狝猴也”。<span class="q">○</span>正义曰：按《诗·小雅》云：“毋教猱升木。”《毛传》云：“猱，猿属也。”是“獶，狝猴也”。《汉书》檀长卿为狝猴舞，是“状如狝猴”。



今君之所问者乐也，所好者音也。夫乐者，与音相近而不同。”<span class="q">言文侯好音而不知乐也。铿锵之类皆为音，应律乃为乐。<span class="q">○</span>好，呼报反，注同。近，附近之近，徐如字。铿，苦耕反。锵，七羊反，又士衡反。</span>文侯曰：“取问何如？”<span class="q">欲知音、乐异意。</span>

[疏]“今君”至“何如”。<span class="q">○</span>正义曰：前两经子夏既答文侯论古乐新乐之异事毕，此经答文侯所好古乐今乐之不同也。文侯之意，古乐今乐并皆为乐。子夏之意，以古乐德正声和，乃为乐；今乐但淫声音曲而已，不得为乐也，故云“今君之所问者乐也”，谓古今皆名乐。<span class="q">○</span>“所好者音也”，子夏之意，君之所爱者，谓音声也。<span class="q">○</span>“夫乐者，与音相近而不同”者，古乐有音声律吕，今乐亦有音声律吕，是乐与音相近也。乐则德正声和，音则心邪声乱，是“不同”也。<span class="q">○</span>“文侯曰：敢问何如”者，文侯既见子夏论乐、音不同，不晓不同之状，故云“敢问何如”。



子夏对曰：“夫古者天地顺而四时当，民有德而五穀昌，疾疢不作而无妖祥，此之谓大当。然后圣人作为父子君臣，以为纪纲。纪纲既正，天下大定。天下大定，然后正六律，和五声，弦歌《诗·颂》，此之谓德音，德音之谓乐。<span class="q">当，谓乐不失其所。<span class="q">○</span>当，丁浪反，下及注同。疢，敕觐反。</span>《诗》云：‘莫其德音，其德克明。克明克类，克长克君。王此大邦，克顺克俾。俾于文王，其德靡悔。既受帝祉，施于孙子。’此之谓也。<span class="q">此有德之音，所谓乐也。德正应和曰“莫”，照临四方曰“明”，勤施无私曰“类”，教诲不倦曰“长”，庆赏刑威曰“君”，慈和徧服曰“顺”。“俾”当为“比”，声之误也。择善从之曰“比”。施，延也。言文王之德，皆能如此，故受天福，延於后世也。<span class="q">○</span>莫，亡伯反。长，丁丈反，注同。正此，于仿反。俾，依注音比，必覆反，注同，徐扶志反。祉，敕纪反。施，以豉反，注“施延”同。和如字，又胡卧反。炤，上音照，本亦作照。临如字。施，始豉反。徧音遍。</span>

[疏]“子夏”至“谓也”。<span class="q">○</span>正义曰：此一节明子夏与文侯明古乐之正，引《诗》以结之。<span class="q">○</span>正义曰：此之谓大当”者，当谓不失其所。如上所谓，是大得其所当也。<span class="q">○</span>“作为父子君臣，以为纪纲”者，按《礼纬·含文嘉》云：“三纲，谓君为臣纲，父为子纲，夫为妻纲矣。六纪，谓诸父有善，诸舅有义，族人有叙，昆弟有亲，师长有尊，朋友有旧，是六纪也。”<span class="q">○</span>“弦歌诗颂”者，谓以琴瑟之弦，歌此《诗·颂》也。<span class="q">○</span>“《诗》云：莫其德音诗颂，此《大雅·皇矣》之篇，美王季之德，云“维此王季，帝度其心”，莫然而靖，定其道德之音。以道德既正，天下应和，所以莫然而靖也。<span class="q">○</span>“其德克明”者，以其莫然而靖，故其德能照临天下之明也。<span class="q">○</span>“克明克类”者，类，谓勤施无私。施惠勤劳，不私於己，外及等类，以明能然，故云“克明克类”也。<span class="q">○</span>“克长克君”者，克长，谓教诲不倦，能为人师长。克君，谓庆赏刑威，能与人作君教化，故云“克长克君”也。<span class="q">○</span>“王此大邦，克顺克俾”者，俾，当为比，谓比方善事，择善而从之。既能慈和徧服，又能择善从之，故云“克顺克俾”。<span class="q">○</span>“俾于文王，其德靡悔”者，《诗》美王季之德，比拟文王。其王季之德，无可耻悔，言堪比文王也。《左传》引此《诗》“唯此文王”，所以为文王之德，言比於文王。<span class="q">○</span>“其德靡悔”者，谓此校文王之德，事事皆美，无可悔恨也。是《左传》与《诗》文互意别也。<span class="q">○</span>“既受帝祉，施於孙子”者，《诗》云王季既受天福祉，以遗子孙，子孙有天下也。《左传》云：“文王既受帝祉，以遗后世子孙。”<span class="q">○</span>正义曰：此之谓也”者，言《诗》云“德音”，则此经之所谓也。<span class="q">○</span>注“德正应和曰莫”。<span class="q">○</span>正义曰：以下皆昭二十八年《左传》文也。



今君之所好者，其溺音乎？”<span class="q">言无文王之德，则所好非乐也。</span>文侯曰：“敢问溺音何从出也？”<span class="q">玩习之久，不知所由出也。<span class="q">○</span>玩又作〈元〉，音五换反。</span>

[疏]“今君”至“出也”。<span class="q">○</span>上既云君之所好音有善恶，故上云“治世之音”，“乱世之音”。今君之所好者，非正音，是淫溺之音乎？不敢指斥，故言“乎”而疑之也。<span class="q">○</span>“文侯曰：敢问溺音何从出也”者，文侯既闻子夏之言善，遂问溺音所出之由。



子夏对曰：“郑音好滥淫志，宋音燕女溺志，卫音趋数烦志，齐音敖辟乔志。”此四者，皆淫於色而害於德，是以祭祀弗用也。<span class="q">言四国皆出此溺音。滥，滥窃，奸声也。燕，安也。《春秋传》曰：“怀与安，实败名。”趋数读为“促速”，声之误也。烦，劳也。祭祀者不用淫乐。<span class="q">○</span>燕，於见反。趋音促。数音速。傲，字又作敖，同，五报反。辟，匹亦反，徐芳益反。乔，徐音骄，本或作骄。败，必迈反。</span>

[疏]“子夏”至“用也”。<span class="q">○</span>此一节，子夏为文侯明溺音所出也。<span class="q">○</span>“郑音好滥淫志”者，滥，窃也，谓男女相偷窃。言郑国乐音好滥相偷窃，是淫邪之志也。<span class="q">○</span>“宋音燕女溺志”者，燕，安也。溺，没也。言宋音所安，唯女子，所以使人意志没矣，即前“溺而不止”是也。<span class="q">○</span>“卫音趋数烦志”者，言卫音既促且速，所以使人意志烦劳也。<span class="q">○</span>“齐音敖辟乔志”者，言齐音既敖很辟越，所以使人意志骄逸也。<span class="q">○</span>正义曰：此四者，皆淫於色而害於德，是以祭祀弗用也”者，既淫色害德，故不用祭祀也。<span class="q">○</span>注“言四”至“败名”。<span class="q">○</span>正义曰：经云“郑音好滥，宋音燕女”，其事是一，而为别音者，滥窃，非已俦匹，别相淫窃；燕女，谓己之妻妾燕安而已，所以别好滥也。上云“郑、卫之音”，则郑、卫亦淫声也。又此云“四者皆淫於色”，是卫与齐皆有淫声也。而经唯云“卫音趋数烦志，齐音敖辟乔志”，都不云“女色”者，按《诗》有桑中、淇上，是淫佚可知，则淫佚之外，更有促速敖辟。推此而言，齐诗有哀公荒淫怠慢，襄公淫於妹，亦女色之外，加以傲辟骄志也，故总谓之“溺音”也。<span class="q">○</span>注“《春秋传》曰：怀与安，实败名”者，僖二十三年《左氏》之文，齐女姜氏劝重耳出奔也。



“《诗》云‘肃雍和鸣，先祖是听。’夫肃，肃敬也。雍，雍和也。夫敬以和，何事不行？”<span class="q">言古乐敬且和，故无事而不用，溺音无所施。</span>

[疏]“《诗》云”至“不行”。<span class="q">○</span>正义曰：此一节，子夏重为文侯明正乐敬和之事，所以劝励文侯用古乐也。此《诗·周颂·有瞽》之篇。肃，敬也。雍，和也。言乐音敬和而鸣，先祖之神，听而从之。若能敬和，施设於政教，何事不行也？



“为人君者，谨其所好恶而已矣。君好之，则臣为之。上行之，则民从之。《诗》云：‘诱民孔易。’此之谓也。”<span class="q">诱，进也。孔，甚也。言民从君所好恶，进之於善无难。<span class="q">○</span>易，以豉反。</span>

[疏]“为人”至“谓也”。<span class="q">○</span>正义曰：此经明子夏既劝文侯所好古乐，又谨慎行之，以此化民，无不从也。引“《诗》云：诱民孔易”者，此厉王《大雅·板》之篇也。诱，进也。孔，甚也。言在上教道於民甚易也，但己行於上，则民化之於下。《诗》之所云，则此之谓也。<span class="q">○</span>注“诱，进也。孔，甚也”。<span class="q">○</span>正义曰：“诱，进也”，《释诂》文。“孔，甚也”，《释言》文也。



然后圣人作为鼗、鼓、椌、楬、埙、篪。此六者，德音之音也。<span class="q">六者为本，以其声质也。椌、楬谓柷、敔也。埙、篪，或为簨、虡。<span class="q">○</span>鼗音桃。椌，苦江反，柷也。楬，苦瞎反，敔也。埙，许袁反。篪，直支反。柷，昌六反。圉，本又作敔，鱼吕反。簨，恤尹反。虡音巨。</span>然后锺、磬、竽、瑟以和之，干、戚、旄、狄以舞之。此所以祭先王之庙也，所以献、酬、酳、酢也，所以官序贵贱各得其宜也，所以示后世有尊卑长幼之序也。<span class="q">官序贵贱，谓尊卑，乐器列数有差次。<span class="q">○</span>竽音于。和如字，徐胡卧反。酬，市由反。酳音胤，又仕觐反。酢音昨。长，丁丈反。</span>

[疏]“然后”至“序也”。<span class="q">○</span>正义曰：上经言人君谨慎所好恶以诱人，故此一节论圣人作为乐器道德之音，以示后世也。<span class="q">○</span>正义曰：此六者，德音之音也”者，言此鼗、鼓、椌、楬、埙、篪，其声质素，是道德之音，以尚质故也。<span class="q">○</span>“然后锺、磬、竽、瑟以和之，干、戚、旄、狄以舞之”者，既用质素为本，然后用此锺、磬、竽、瑟华美之音以赞和之，使文质相杂。干，楯也。戚，斧也。狄，羽也。声既文质备足，又用干、戚、旄、羽以舞动之。<span class="q">○</span>正义曰：此所以祭先王之庙也”者，以前云郑、宋、齐、卫四者为祭祀之所不用，故此云六器为道德之音，四器之和，文武之舞，并可在於宗庙之中奏之，若乐九变而鬼神格也。<span class="q">○</span>“所以献、酬、酳、酢也”者，又用於宗庙中接纳宾客也，“宾入而奏《肆夏》，及卒爵而乐阕，孔子屡叹之”是也。<span class="q">○</span>“所以官序贵贱，各得其宜也”者，又用乐体别尊卑於朝廷，使各得其宜也。天子八佾，诸侯六佾，是也。<span class="q">○</span>“所以示后世有尊卑长幼之序也”者，闻乐知德，及施于子孙，是示后世。又宗族长幼同听之，莫不和顺；闺门之内，父子兄弟同听之，莫不和亲，是长幼之序也。<span class="q">○</span>注“椌、楬”至“簨虡”。<span class="q">○</span>正义曰：按郑注《诗·有瞽》篇云：“柷，形如漆筒，中有椎。”“敔，状如伏虎，背上有二十四龃龉。”又郑司农注《笙师》云：“篪，七室。”埙，六孔，郑云：“埙，烧土为之，大如雁卵。鼗，如鼓而小，持其柄摇之，旁耳自击。”鼓，革也，椌、楬，木也，其声质素，故周语单穆云：“革木一声。”注云“一声，无宫商清浊”是也。



“锺声铿，铿以立号，号以立横，横以立武。君子听锺声，则思武臣。<span class="q">号，号令。所以警众也。横，充也，谓气作充满也。<span class="q">○</span>铿，古耕反，徐苦庚反。号，胡到反。横，古旷反，充也，下及注同。</span>

[疏]“锺声”至“武臣”。<span class="q">○</span>正义曰：此一节论乐器之声各别，君子之听，思其所用之臣，各随文解之。<span class="q">○</span>“锺声铿”者，言金锺之声，铿铿然矣。<span class="q">○</span>“铿以立号”者，言铿是坚刚，故可以兴立号令也。<span class="q">○</span>“号以立横”者，谓横气充满也，若号令威严，则军士勇敢而壮气充满。崔氏云：“若严正立号，则其号必充满於万物矣。”<span class="q">○</span>“横以立武”者，言壮气充满，所以武事可立也。崔氏云：“若教令充遍，则武矣。”<span class="q">○</span>“君子听锺声，则思武臣”者，君子，谓识乐之情者，所以闻声达事，锺既含号令立武，故听之而思武臣也。



石声磬，磬以立辨，辨以致死。君子听磬声，则思死封疆之臣。<span class="q">石声磬，磬当为罄，字之误也。辨，谓分明於节义。<span class="q">○</span>磬，依注音罄，口挺反，一音口定反。听磬，口定反。疆，居良反，下“是疆”同。</span>

[疏]“石声”至“之臣”。<span class="q">○</span>此一经明石声。磬者，石磬也。磬是乐器，故读声音罄然矣。其声能和，故次锺也。言磬轻清响矣，叩其磬，则其声之罄罄然也。<span class="q">○</span>“磬以立辨”者，辨，别也。崔云：“能清别於众物，则分明辨别也。”<span class="q">○</span>“辨以致死”者，既各有部分，不相侵滥，故能使守节者致死矣。若诸侯死社稷，大夫死众，士死制之属也。崔云：“若能明别於节义，则不爱其死也。”<span class="q">○</span>“君子听磬声，则思死封疆之臣”者，言守分不移，即固封疆之义矣。磬含守分，故听其声而思其事也。<span class="q">○</span>注“石声”至“误也”。<span class="q">○</span>正义曰：读磬为罄者，其字下著石，乐器之磬；其下著缶，是罄然之罄。今经云“石声磬”，恐是乐器，故读为罄，取声音罄罄然。



丝声哀，哀以立廉，廉以立志。君子听琴瑟之声，则思志义之臣。<span class="q">廉，廉隅。</span>

[疏]“丝声”至“之臣”。<span class="q">○</span>此一经明丝声哀者。哀，谓哀怨也，谓声音之体婉妙，故哀怨矣。<span class="q">○</span>“哀以立廉”者，廉，谓廉隅。以哀怨之，故能立廉隅，不越其分也。<span class="q">○</span>“廉以立志”者，既不越分，故能自立其志。<span class="q">○</span>“君子听琴瑟之声，则思志义之臣”者，言丝声舍志不可，犯故闻丝声而思其事也。



竹声滥，滥以立会，会以聚众。君子听竽、笙、箫、管之声，则思畜聚之臣。<span class="q">“滥”之意，犹揽聚也。会，犹聚也。聚，或为最。<span class="q">○</span>滥，力敢反，下及注皆同。会，户外反，及古外反，下同。畜，敕六反。揽，力敢反。</span>

[疏]“竹声”至“之臣”。<span class="q">○</span>此一经明“竹声滥”者，滥，犹揽也。言竹声揽然有积聚之意也。<span class="q">○</span>“滥以立会”者，以竹声既揽聚，故能立会矣。<span class="q">○</span>“会以聚众”者，以合会而能聚其众也。<span class="q">○</span>“君子听竽、笙、箫、管之声，则思畜聚之臣”者，亦闻其音而思其事也。笙以匏为之，而在竹声之中者，但笙以匏为体，插竹於匏，匏竹兼有，故笙文在竹也。



鼓鼙之声讙，讙以立动，动以进众。君子听鼓鼙之声，则思将帅之臣。<span class="q">闻讙嚣，则人意动作。讙或为欢，动或为勋。<span class="q">○</span>鼙，步西反。讙，呼端反，又音喧。将，子亮反，下注“大将”、下“将帅”同。帅，本又作率，用类反，下“将帅”同。嚣，许骄反，又五羔反。</span>

[疏]“鼓鼙”至“之臣”。<span class="q">○</span>正义曰：此一经明鼓鼙之声讙者，讙，谓讙嚣也，其声讙杂矣。<span class="q">○</span>“讙以立动”者，以其声讙，故使人意动作也。<span class="q">○</span>“动以进众”者，以动作，故能进发其众也。<span class="q">○</span>“君子听鼓鼙之声，则思将帅之臣”者，将帅，众，聚也。言鼓能进众，故闻其声而思其事也。不云“鼗”而云“鼙”者，广其类也。<span class="q">○</span>注“闻讙嚣，则人意动作”。<span class="q">○</span>正义曰：是声能感动於人也。如郑此言，则五者之器，皆据其声。声各不同，立事有异，事随声起，是声能立事也。皇氏用崔氏之说，云“钟声为兑，石声为乾，丝声为离，竹声为震，鼓鞞为坎”，妄取五方之义，弃其五器之声，背经违注，曲为杂说。言及於数，非关义理，又无明文，今并略而不用也。



君子之听音，非听其铿鎗而已也，彼亦有所合之也。”<span class="q">以声合成己之志。<span class="q">○</span>鎗，七羊反，又吐衡反，徐敕庚反。</span>

[疏]“君子”至“合之也”。<span class="q">○</span>正义曰：此一经总结上文五者，言君子之听音声，非徒听其音声铿鎗而已彼谓乐声亦有合成巳之志意也。崔氏云：“但释五音。八卦属四方四维之音，所以皆应，与四方同。所以应同者，四维处四方之间，四方皆五行相生。水生木，匏同竹音。木生火，木音同丝。火生土，土不当於方。土生金，土处金火之间，土音属金。金生水，石不可属於水，故不同於革，而不同者，以乾为君父，君父之音不可属於人，故不同於革，而磬别有所感。乾为天，坤为地。天既不属人，坤所以不别出者，为坤卑故也。”今按崔氏此说浮虚，体例不等，上下混杂，记人之意，不应如此。郑注无文，不可附会。今略存崔氏之义，贤者择焉。今谓八音，唯论五者，以锺与武臣相会，石与死封疆相将，丝与志义是同，竹与畜聚相类，鼓鼙与将帅同等，故五器而有五事。其匏与土、木不同，无此五器之象，故记者不言。



宾牟贾侍坐於孔子，孔子与之言，及乐，曰：“夫《武》之备戒之已久，何也？”对曰：“病不得其众也。”<span class="q">《武》，谓周舞也。备戒，击鼓警众。病，犹忧也，以不得众心为忧，忧其难也。<span class="q">○</span>牟，亡侯反。坐，才卧反，又如字。</span>

[疏]“宾牟”至“众也”。<span class="q">○</span>正义曰：此一经，《别录》是“宾牟贾问”章，自此以下至“不亦宜乎”，总是宾牟贾与夫子相问答之事。今各依文解之。<span class="q">○</span>“宾牟贾侍坐於孔子”者，姓宾牟，名贾，侍坐於孔子。<span class="q">○</span>“孔子与之言，及乐”者，孔子与宾牟贾言说，初论他事，次及於乐。<span class="q">○</span>“曰：夫《武》之备，戒之已久，何也”者，此是孔子之问。凡有五。“夫”，是发语之端。《武》，谓周之武乐，欲作武乐之前，先击鼓备戒其众。备戒之后，久始作舞，故孔子问之云：“《武》乐先击鼓备戒已久，乃始作舞何？<span class="q">○</span>“对曰：病不得其众也”者，此宾牟贾所答，亦有五，但三答是，二答非，今此答是也。病，谓忧也。言武王伐纣之时，忧病不得士众之心，故先鸣鼓以戒士众，久乃出战。今《武》乐故令舞者久而不即出，是象武王忧不得众心故也。<span class="q">○</span>注“武谓”至“难也”。<span class="q">○</span>正义曰：此以下王事，故知周舞也。“忧其难”者，忧其不得士众之难，故击鼓久而不舞。



“咏叹之，淫液之，何也？”对曰：“恐不逮事也。”<span class="q">咏叹、淫，液歌迟之也。逮，及也。事，戎事也。<span class="q">○</span>咏叹，上音讠永，下音叹。液音亦。逮音代，又代计反。迟，直冀反。</span>“发扬蹈厉之已蚤，何也？”对曰：“及时事也。”<span class="q">时至，武事当施也。<span class="q">○</span>蹈音悼，蚤音早。</span>“《武》坐，致右宪左，何也？”对曰：“非《武》坐也。”<span class="q">言《武》之事无坐也。致，谓膝至地也。宪读为轩，声之误也。<span class="q">○</span>宪，依注音轩。</span>“声淫及商，何也？”对曰：“非《武》音也。”<span class="q">言《武》歌在正其军，不贪商也。时人或说其义为贪商也。</span>子曰：“若非《武》音，则何音也？”对曰：“有司失其传也。若非有司失其传，则武王之志荒矣。”<span class="q">有司，典乐者也。传，犹说也。荒，老耄也。言典乐者失其说也，而时人妄说也。《书》曰：“王耄荒。”<span class="q">○</span>“传，直专反，下及注同。传，犹说也。旄，莫报反，下同。</span>子曰：“唯。丘之闻诸苌弘，亦若吾子之言是也。”<span class="q">苌弘，周大夫。<span class="q">○</span>苌，直良反。</span>

[疏]“咏叹”至“是也”。<span class="q">○</span>正义曰：“咏叹之，淫液之，何也”者，此孔子之问，欲舞之前，其歌声吟咏之，长叹之，其声淫液，是贪羡之貌，言欲舞之前，其歌声何意吟歆长叹歆羡也。<span class="q">○</span>“对曰：恐不逮事也”，此是宾牟贾答孔子之词。所以舞前有此咏叹淫液之歌者，象武王伐纣，恐诸侯不至，不逮及战事，故歌声吟咏而歆羡。此答是也。<span class="q">○</span>注“咏叹、淫液，歌迟之也”。<span class="q">○</span>正义曰：咏叹者，谓长声而叹矣。淫液，谓音连延而流液不绝之意。歌迟之，谓作此歌吟思之，欲待众之至也。<span class="q">○</span>“发扬蹈厉之已蚤，何也”者，此又明是孔子之问。初舞之时，手足发扬蹈地而猛厉言，舞初则然，故云：“已蚤，何也？”意谓舞时发扬蹈厉即大蚤。<span class="q">○</span>“对曰：及时事也”者，此亦宾牟贾对词。所以舞时蚤为发扬蹈厉，象武王及时伐纣战事也，故发扬象战。此答非也，知非者，下云“发扬蹈厉”，是“大公之志”，故知此答非也。<span class="q">○</span>“《武》坐，致右宪左，何也”者，此亦孔子问词。坐，跪也。致，志也。轩，起也。问武人何忽有时而跪，以右膝至地，而左足仰起，何故也？<span class="q">○</span>“对曰：非《武》坐也”，此是宾牟贾答云。致右轩左，非是武人之坐，言以舞法无坐也。此答亦非。知者，下云“武乱皆坐，周、召之治”也。是武法有坐，故知此答非也。<span class="q">○</span>“声淫及商，何也”者，此亦孔子问词。淫，贪也。问奏乐之声，何意有贪商之声也？王氏云：“声韵歆羡，淫液贪商也。”<span class="q">○</span>“对曰：非《武》音也”者，此宾牟贾之答。非武音，谓非是《武》乐之音。宾牟贾言武王应天从人，不得已而伐之，何容有贪商之声，故言“非《武》音”。此答是。<span class="q">○</span>注“言《武》”至“商也”。<span class="q">○</span>正义曰：言“《武》歌在正其军不贪商”者，解经“非《武》音”，言《武》歌象武王正其军事，不得有贪商之歌，故知贪商者非《武》乐之音也。云“时人或说其义为贪商也”者，解经中“声淫及商”之义，言当时人不晓《武》音，谓此歌声为贪商，故云“或说其义为贪商”。孔子以时人之意而问宾牟贾，然时人之说非也。孔子大圣，应知其非，而问之者，孔子虽知其非，而问宾牟贾，是知非而故问矣。<span class="q">○</span>“子曰：若非《武》音，则何音也”者，宾牟贾既答贪商非是《武》音，孔子因而问之，云：贪商之歌，若非《武》乐之音，则何音也？<span class="q">○</span>“对曰：有司失其传也”者，此宾牟贾答云。有司，谓典乐者。失传说也，言《武》乐之歌，有贪商之意者，是典乐有司失其传说。谓为贪商，故时人惑之。<span class="q">○</span>“若非有司失其传，则武王之志荒矣”者，宾牟贾又云，若非是有司失其传说，将言武王实为贪商，则是武王之志荒耄矣。言武王荒耄，遂有贪商也。然武王大圣，伐暴除残，何有贪商之意？故知有司妄说为贪商，使时人致惑。<span class="q">○</span>注“荒老”至“耄荒”。<span class="q">○</span>正义曰：按《大戴礼》云：“文王年十五而生武王发。”又《文王世子》篇云：“文王九十七而崩。”则武王九十三而终矣。文王受命七年而崩，十三年伐纣，是文王崩后六年伐纣，时武王八十九矣，年虽老而大圣不荒耄也。《书》曰“王耄荒”，《吕刑》文也。言穆王享国百年而耄荒，证荒为老耄也。<span class="q">○</span>“子曰：唯丘之闻诸苌弘”者，孔子既得宾牟贾之答，故云“闻诸苌弘”。诸，於也，闻於苌弘之说。<span class="q">○</span>“亦若吾子之言是也”者，谓宾牟贾为吾子者，《仪礼》注云：“子，男子之美称。言吾子，相亲之词。



宾牟贾起，免席而请曰：“夫《武》之备戒之已久，则既闻命矣，敢问迟之迟而又久，何也？”<span class="q">迟之迟，谓久立於缀。<span class="q">○</span>迟之迟，并直诗反，徐直尼反。</span>

[疏]“宾牟”至“何也”。<span class="q">○</span>正义曰：自此以前，孔子问宾牟贾。自此以后，是宾牟贾问孔子。此一经是宾牟贾问词也。<span class="q">○</span>“免席而请曰”者，免席，谓避席也。言宾牟贾前答孔子，虽被孔子所许，於前答之事犹有不晓，而反请问孔子，故曰“免席而请”焉。<span class="q">○</span>“夫《武》之备戒之已久，则既闻命矣”者，前经是夫子之问，宾牟贾前答其已久之意，被孔子所许，不得为非，是“既闻命矣”。<span class="q">○</span>“敢问迟之迟而又久，何也”者，此宾牟贾问孔子之词。“迟之迟”者，贺氏云：“备戒已久是迟，久立於缀亦是迟。”而又久，何意如此？



子曰：“居，吾语汝。夫乐者，象成者也。总干而山立，武王之事也。发扬蹈厉，大公之志也。《武》乱皆坐，周、召之治也。<span class="q">居，犹安坐也。成，谓已成之事也。总干，持盾也。山立，犹正立也，象武王持盾正立待诸侯也。发扬蹈厉，所以象威武时也。《武》舞，象战斗也。乱，谓失行列也。失行列则皆坐，象周公、召公以文止武也。<span class="q">○</span>语，鱼据反。女音汝，下“且女”同。大音泰。召音邵，注及下同。治，直吏反，下注及下同。盾，述尹反，又音允。行，户刚反，下同。</span>

[疏]“子曰”至“治也”。<span class="q">○</span>正义曰：自此以下，孔子为宾牟贾说《武》乐之意，并广明克殷以后之事。此一经为宾牟贾说其将舞之事。<span class="q">○</span>“夫乐者，象成者也”，言作乐者放象其成功者也。<span class="q">○</span>“总干而山立”者，言将舞之时，舞人总持干盾以正立，似山不动摇，象武王持盾，以待诸侯之至也。<span class="q">○</span>“发扬蹈厉，大公之志也”者，言《武》乐之舞，发扬蹈厉，象大公威武鹰扬之志也。<span class="q">○</span>“《武》乱皆坐，周、召之治也”者，乱，谓失行列。作此《武》舞，回移转动，乱失行列皆坐，所以坐者，象周公、召公以文德治之，以文止武，象周、召之治也。



“且夫《武》，始而北出，再成而灭商，三成而南，四成而南国是疆，五成而分周公左、召公右，六成复缀以崇。<span class="q">成，犹奏也。每奏《武》曲一终为一成。始奏，象观兵盟津时也。再奏，象克殷时也。三奏，象克殷有馀力而反也。四奏，象南方荆蛮之国侵畔者服也。五奏，象周公召公分职而治也。六奏，象兵还振旅也。复缀，反位止也。崇，充也。凡六奏以充《武》乐也。<span class="q">○</span>夫音扶。缀，丁劣反，又丁卫反，注及下同。孟，本亦作盟，音孟。</span>

[疏]“且夫”至“以崇”。<span class="q">○</span>正义曰：此一经孔子为宾牟贾说《武》乐六成之意。上说三者之事已讫，更别广说《武》乐，故云。<span class="q">○</span>“且夫《武》，始而北出”者，谓初舞位最在於南头，从第一位而北出者。次及第二位稍北出者。熊氏云：“则前云三步以见方，见一成也。作乐一成而舞，象武王北出观兵也。”<span class="q">○</span>“再成而灭商”者，谓作乐再成舞者从第二位至第三位，象武王灭商，则与前文再始以著往为一也。<span class="q">○</span>“三成而南”者，谓舞者从第三位至第四位，极北而南反，象武王克纣而南还也。<span class="q">○</span>“四成而南国是疆”者，谓《武》曲四成舞者，从北头第一位却至第二位，象武王伐纣之后，南方之国於是疆理也。<span class="q">○</span>“五成而分周公左、召公右”者，从第二位至第三位，分为左右，象周公居左，召公居右也。<span class="q">○</span>“六成复缀以崇”者，缀，谓南头初位，舞者从第三位南至本位，故言复缀以崇。崇，充也。谓六奏充其《武》乐，象武王之德充满天下。此并熊氏之说也，而皇氏不云次位。舞者本在舞位之中，但到六成而已。今舞亦然，义亦通也。<span class="q">○</span>注“成犹”至“乐也”。<span class="q">○</span>正义曰：成，谓曲之终成。每一曲终成而更奏，故云“成，犹奏也”。云“复缀，反位止也”者，谓最在南第一位，初舞之时，从此位入北，至六成还反复此位。如郑所注，熊氏得之。云“凡六奏以充《武》乐也”者，充，谓充备。言六奏其曲，《武》乐充备，故云“六奏以充《武》乐”，言《武》乐充备，是功成大平，周德充满於天下也。



“天子夹振之而驷伐，盛威於中国也。<span class="q">夹振之者，王与大将夹舞者，振铎以为节也。驷当为四，声之误也。《武》舞，战象也。每奏四伐，一击一剌为一伐。《牧誓》曰：“今日之事，不过四伐五伐。”<span class="q">○</span>夹，古洽反，注及下同。铎，大各反。一剌，本亦作壹剌，七亦反。</span>

[疏]“天子”至“国也”。<span class="q">○</span>正义曰：“天子夹振之”者，谓《武》乐之作，言天子与大将夹舞者，振铎以节之。<span class="q">○</span>“而驷伐”者，驷当为四。四伐，谓击剌。作《武》乐之时，每一奏之中，而四度击剌。象武王伐纣四伐也。<span class="q">○</span>“盛威於中国也”者，象武王之德，盛大威武於中国。<span class="q">○</span>注“夹振”至“五伐”。<span class="q">○</span>正义曰：“王与大将夹舞者，振铎以为节也”者，经云“天子夹振”，是两边相夹。天子与大将相对，明是尊者，故知王与大将也。经云“振之”，铎是所振之物，故知振铎以为舞者之节也。《武》乐在庭，天子尊极，所以得亲夹舞人为振舞者。熊氏按《祭统》云：“君执干戚就舞位，冕而总干，率其群臣以乐皇尸。”又下云：“食三老五更於大学，冕而总干。”尚得亲舞，何以不得亲执铎乎？此执铎为祭天时也。皇氏云：“武王伐纣之时，王与大将亲自执铎以夹军众。今作《武》乐之时，令二人振舞夹舞者，象武王与大将伐纣之时矣。”皇氏此说，稍近人情，理通，胜於熊氏。但注云“王与大将夹舞”者，则似天子亲夹舞人，则皇氏说不便，未知孰是，故备存焉。王肃读“天子”上属，谓“作乐六成，尊崇天子之德矣”。以是《圣证论》王肃引《家语》而难郑云：“六成而复缀，以崇其为天子，此《家语》之文也。”马昭申郑意，云：“凡乐之作，皆所以昭天子之德，岂特六成之末而崇之乎？”孔晁又难马昭云：“天子夹振用舞之法，在於经典。今谓天子夹振，此经之正文，又亲舞总干具。”如熊氏之说，此则经典之证也。云“驷当为四，声之误也”者，以《牧誓》有四伐之文，故读为四也。云“每奏四伐”者，《武》乐六奏，每一奏之中，舞者以戈矛四度击剌，象伐纣时也。引“《牧誓》曰：今日之事，不过四伐五伐”者，此武王戒誓士众，云“今日战事，前进不得过四伐五伐，乃止齐焉”。今《武》乐惟用四伐，不用五伐者，尚其少也。



分夹而进，事蚤济也。<span class="q">分，犹部曲也。事，犹为也。济，成也。舞者各有部曲之列，又夹振之者，象用兵务於早成也。<span class="q">○</span>分，扶问反，注同。分，部曲。</span>久立於缀，以待诸侯之至也。<span class="q">象武王伐纣待诸侯也。</span>且女独未闻牧野之语乎？<span class="q">欲语以作《武》乐之意。<span class="q">○</span>牧野，音也，徐又以汝反。欲语，鱼据反。</span>武王克殷反商，未及下车而封黄帝之后於蓟，封帝尧之后於祝，封帝舜之后於陈，下车而封夏后氏之后於杞，投殷之后於宋，封王子比干之墓，释箕子之囚，使之行商容而复其位。庶民弛政，庶士倍禄。济河而西，马散之华山之阳而弗复乘，牛散之桃林之野而弗复服，车甲衅而藏之府库而弗复用，倒载干戈，包之以虎皮，将帅之士使为诸侯，名之曰‘建櫜’，然后天下知武王之不复用兵也。<span class="q">“反”当为“及”字之误也。及商，谓至纣都也。《牧誓》曰：“至于商郊牧野。”封，谓故无土地者也。投，举徙之辞也。时武王封纣子武庚於殷墟，所徙者，微子也，后周公更封而大之。积土为封。封比干墓，崇贤也。行，犹视也。使箕子视商礼乐之官，贤者所处，皆令反其居也。弛政，去其纣时苛政也。倍禄，复其纣时薄者也。散，犹放也。桃林，在华山旁。甲，铠也。衅，釁字也，包干戈以虎皮，明能以武服兵也。建，读为键，字之误也。兵甲之衣曰櫜。键櫜，言闭藏兵甲也。《诗》曰：“载櫜弓矢。”《春秋传》曰：“垂櫜而入。”《周礼》曰：“櫜之欲其约也。”蓟或为续。祝或为铸。<span class="q">○</span>反，依注音及。封黄帝之后於蓟，音计，今涿郡蓟县是也，即燕国之都也。孔安国、司马迁及郑皆云：“燕国郡。”邵公与周同姓。按黄帝姓姬，君奭盖其后也。或黄帝之后封蓟者，灭绝而更封燕郡乎？疑不能明也。而皇甫谧以邵公为文王之庶子，记传更无所出。又《左传》富辰之言，亦无燕也。祝，之六反。杞音起。使之行，下孟反，注同。视也。商容，如字，孔安国云：“殷之贤人也。”郑云：“商礼乐之官也。”复音伏。弛，始氏反，注同，废也。华如字，又户化反。而弗复，扶又反，下同。衅，字又作釁，同，许靳反。倒，丁老反。建，依注读为键，其展反，徐其偃反。櫜音羔，注同。虚音墟。令，力呈反。去，起吕反。苛音何，本又作荷，役也。铠，苦代反，又开改反。铸，止树反。</span>

[疏]“分夹”至“兵也”。<span class="q">○</span>正义曰：“分夹而进，事蚤济也”者，分，谓部分；夹，谓振铎夹之。言舞者各有部分，振铎夹之而进也。事，为也。象武王伐纣为蚤。济，成也，象为事之蚤成，故前进也。<span class="q">○</span>“久立於缀，以待诸侯之至也”者，言未舞之前舞者，久立於酂缀，象武王待诸侯之至。<span class="q">○</span>“且女独未闻牧野之语乎”，孔子既为宾牟贾说《武》乐之体也，又欲为宾牟贾广论牧野作《武》乐之意，故云“且女独未闻牧野之语乎”。将欲语以牧野之事，毕周道四达之意也。<span class="q">○</span>“武王克殷反商”，此孔子为宾牟贾说牧野克殷后事。反商者，反当为及，言武王牧野克殷已毕，及至商纣之都也。<span class="q">○</span>“未及下车”者，言速封诸侯，未遑暇及下车，即封黄帝、尧、舜之后也。<span class="q">○</span>“下车而封夏殷之后”者，以二王之后，以其礼大，故待下车而封之。按《周本纪》云：武王以与战伐纣，兵皆崩畔。武王入，至纣死之所。周公把大钺，毕公把小钺，以夹武王。武王既入，立於社南。召公奭贡兵，师尚父牵牲。尹逸祝曰：“殷之末孙季纣，殄废先王明德。”又云：乃封纣子禄父，使其弟管叔、蔡叔相禄父。命召公释箕子之囚。命毕公释百姓之囚，表商容之闾。命南宫适散鹿台之财，发钜桥之粟。命闳天封比干之墓。武王追思先圣，乃褒封神农之后於焦，及封黄帝之后於蓟，封帝尧之后於祝，封帝舜之后於陈。大禹与此同。然如武王追思先圣，乃封之，与此未及下车义反，当以《礼记》为正。此不云封神农者，举三恪二代也。<span class="q">○</span>“释箕子之囚，使之行商容而复其位”者，既释箕子，使之行商容者。行，视也。容，谓礼乐之官。使箕子检视殷家礼乐之官。若有贤者所处，皆令复居其故位也。<span class="q">○</span>“庶民弛政”者，弛，去也。庶民被纣虐政者而放去之也。<span class="q">○</span>“庶士倍禄”者，谓庶士纣时禄薄者而倍益之。<span class="q">○</span>“车甲衅而藏之府库”者，言车甲不复更，用故以血衅而藏之。<span class="q">○</span>“倒载干戈”者，倒载而还镐京也，所以倒之者，熊氏云：“凡载兵之法，皆刃向外。今倒载者，刃向国，不与常同，故云倒载也。”<span class="q">○</span>“包之以虎皮”者，虎皮，武猛之物也。用此虎皮包裹兵器，示武王威猛，能包制服天下兵戈也。或以虎皮有文，欲以见文止武也。<span class="q">○</span>“将帅之士使为诸侯，名之曰建櫜”者，封为诸侯者，以报劳赏其功也。即《牧誓》云“千夫长”是也。“名之曰建櫜”者，键，籥牡也。櫜，兵铠之櫜也。言铠及兵戈悉櫜韬之，置於府库而键闭之，故云“名之曰建櫜”也。<span class="q">○</span>“然后天下知武王之不复用兵也”者，见其放牛藏器，故知也。<span class="q">○</span>注“反当”至“约也”。<span class="q">○</span>正义曰：“反当为及”者，以下文云“济河而西”，明知此反商是及至商也。云“投，举徙之词也”者，以武王之时，封纣子武庚於殷墟。初克纣，微子复其故位。《左传》云“武王亲释其缚，使复其所《武》是也。而暂时复所，武王即徙而居宋也，故云“所徙者，微子也”。云“后周公更封而大之”者，以武庚于周公居摄之时作乱被灭，周公因封微子。先在於宋，更封而大之者，按《书序》云：“成王既黜殷命，命微子启作《微子之命》。”是封而大之。其实封为五百里，在制礼之后。故《发墨守》云“六年制礼作乐，封殷之后，称公於宋”是也。云“使箕子视商礼乐之官”者，容为礼乐，故云“视商礼乐之官”。知容为礼乐者，《汉书·儒林传》云：“孝文时，徐生善为容。”是善礼乐者谓之容也。而《武成》篇云“式商容闾”，则商容人名。郑不见古文，故为礼乐也。云“衅，釁字也”者，以《礼传》所云“以血涂物皆为釁”，故从釁也。云“建，读为键”者，键是管籥闭藏之名，故读为键。或以管籥，或以櫜衣闭藏兵革，故云“键櫜”也。引“《诗》曰：载櫜弓矢”者，《诗·颂·时迈》篇也。论武王伐纣毕，载櫜弓矢也。引“《春秋传》：垂櫜而入”者，昭元年《左传》文。时楚公子围聘於郑，公孙段云：“请垂櫜而入。”示无弓，但垂櫜而已。引“《周礼》櫜之欲其约也”者，《考工记》文，言以皮为甲，櫜中盛之，欲其约。所引此诸文者，证櫜是韬盛之物也。



“散军而郊射，左射《貍首》，右射《驺虞》，而贯革之射息也。裨冕搢笏，而虎贲之士说剑也。祀乎明堂，而民知孝。朝觐，然后诸侯知所以臣。耕藉，然后诸侯知所以敬。五者，天下之大教也。<span class="q">郊射，为射宫於郊也。左，东学也。右，西学也。《貍首》、《驺虞》，所以歌为节也。贯革，射穿甲革也。裨冕，衣裨衣而冠冕也。裨衣，衮之属也。搢，犹插也。贲，愤怒也。文王之庙为明堂制。耕藉，藉田也。<span class="q">○</span>郊射，食亦反，“左射”、下“右射”同，沈皆食夜反。貍，力之反。驺，侧由反。贯，古乱反，后同。裨，婢支反。搢音进。笏音忽。贲音奔，注同。孔安国云：“虎贲，若虎贲兽，言其猛也。”说，吐活反。朝，直遥反。射穿，食亦反。衣裨衣，上於既反，下如字。而冠，古乱反。犹捷，本亦作插，初洽反，徐采协反。愤，扶粉反。</span>食三老、五更於大学，天子袒而割牲，执酱而馈，执爵而酳，冕而总干，所以教诸侯之弟也。<span class="q">三老五更，互言之耳，皆老人更知三德五事者也。冕而总干，亲在舞位也。周名大学於东胶。<span class="q">○</span>食音嗣。更，古衡反，注同。大学，音泰，注“大学”同。馈，其愧反。酳音胤，又仕觐反。弟，大计反。胶音交。</span>

[疏]“散军”至“弟也”<span class="q">○</span>正义曰：此一经论克商之后脩文教也。<span class="q">○</span>“散军而郊射”者，还镐京，止武而习文也。郊射，射於射宫，在郊学之中也。天子於郊学而射，所以择士简德也。<span class="q">○</span>“左射《貍首》”者，左，东学也，亦在於东郊。《貍首》，诸侯之所射诗也。周立虞庠之学於西郊，故知使诸侯习射於东，学歌《貍首》诗也。所以歌《貍首》者，皇氏以为旧解云：“貍之取物，则伏下其头，然后必得，言射亦必中，如貍之取物矣。”郑注《大射》云：“《貍首》，逸诗。貍之言不来也，其《诗》有射诸侯首不朝者之言，因以名篇。”不取於貍之伏物。而皇氏所说违郑注，其义非也。<span class="q">○</span>“右射《驺虞》”者，右是西学，在西郊也。《驺虞》，天子於西学中习射也。驺虞，白虎黑文，义应之兽也，故知唯天子射歌之《诗》。其《驺虞》篇云：“彼茁者葭，一发五豝。”郑注《射义》云：“一发五豝，喻得贤者多也。”<span class="q">○</span>“而贯革之射息也”者，贯，穿也。革，甲铠也。所谓军射也，言军中不习於容仪，又无别物，但取甲铠张之而射，唯穿多重为善，谓为“贯革”也。《春秋》养由基射七札是也。此既习礼射於学，故贯革之射止息也。<span class="q">○</span>“裨冕搢笏，而虎贲之士说剑也”者，裨冕，入庙之服也。搢笏，插笏也。虎贲，言奔走有力如，虎之在军。说剑者既并习文，故皆说剑也。<span class="q">○</span>“祀乎明堂，而民知孝”者，罢武而教民之行孝於明堂。明堂是文王之庙也，於时未有明堂，而云“明堂”者，文王庙如明堂之制，故云“明堂”也。天子於中祀其父也，故教民知孝之道矣。然不於后稷庙，而於文王庙者，既是述父之志，故初於中祀也。<span class="q">○</span>“朝觐，然后诸侯知所以臣”者，六服更朝，故诸侯知为臣之道，还国而教也。<span class="q">○</span>“耕藉，然后诸侯知所以敬”者，王自耕藉田，以供粢盛，故诸侯见而知其敬，亦还国而耕也。<span class="q">○</span>“五者，天下之大教也”者，郊射一，裨冕二，祀乎明堂三，朝觐四，耕藉五。此五者大益於天下，并使诸侯还其本国而为教，故云“大教”也。<span class="q">○</span>注“郊射”至“田也”。<span class="q">○</span>正义曰：“郊射，为射宫於郊也”者，皇氏云：“於东郊。”熊氏云：“《王制》篇云：殷礼：小学在公宫南之左，大学在郊。”武王伐纣之后，犹用殷制，故小学射《貍首》，大学射《驺虞》也。言为射宫於郊者，据《大学》也。云“裨冕，衣裨衣而冠冕也”者，《觐礼》云：“侯氏裨冕。”郑云：“裨之为言埤也。天子六服，大裘为上，其馀为埤。”故此云：“裨衣，衮之属也。”衮谓从衮冕之衣以下皆是也。言身著衣而首冠冕，故云：“裨冕，衣裨衣而冠冕”也。云“文王之庙为明堂制”者，以周公摄政六年始朝诸侯於明堂，当武王伐纣之时，未有明堂。今云“祀乎明堂”，故知是文王之庙制耳，非正明堂也。<span class="q">○</span>“天子袒而割牲”者，谓天子养三老五更之时，亲袒衣而割牲也。<span class="q">○</span>“执酱而馈”者，谓天子亲执酱而馈之。<span class="q">○</span>“执爵而酳”者，谓食讫，天子亲执爵而酳口也。<span class="q">○</span>“冕而总干”者，谓天子亲自著冕，手持干盾而亲舞也。此冕当鷩冕，享先公以飨射养老之类。<span class="q">○</span>“所以教诸侯之弟也”者，天子亲自养老，则诸侯亦然。不言教以孝者，与上互文。<span class="q">○</span>注“三老”至“东胶”。<span class="q">○</span>正义曰：“三老五更，互言之耳”者，三老亦五更，五更亦三老，故云：“皆老人更知三德五事者也。”三德，谓正直、刚、柔。五事谓貌、言、视、听、思也。《文王世子》注云：“象三辰五星者，义相包矣。”云“周名大学曰东胶”者，按《王制》云：“周人养国老於东胶。”以“养国老”，故知大学也。此经云“食三老五更於大学”，亦谓殷礼，周则右射《驺虞》之处矣。



若此，则周道四达，礼乐交通，则夫《武》之迟久，不亦宜乎！”<span class="q">言武迟久为重礼乐。<span class="q">○</span>夫音扶。为，于伪反。</span>

[疏]“若此”至“宜乎”。<span class="q">○</span>正义曰：若，如也。言周德如此之后，则是周之道德四方通达，礼乐交通，无所不备也。<span class="q">○</span>“则夫《武》之迟久，不亦宜乎”者，凡功小者易就，其时速也。功大者难成，其时久也。周之礼乐功大，故作此《大武》之乐，迟停而久。“不亦宜乎”者，其宜合当然也。以其功德盛大，故须迟久重慎之也。



君子曰：礼乐不可斯须去身。致乐以治心，则易、直、子、谅之心油然生矣。易、直、子、谅之心生则乐，乐则安，安则久，久则天，天则神。天则不言而信，神则不怒而威，致乐以治心者也。<span class="q">致，犹深审也。子，读如不子之子。油然，新生好貌也。善心生则寡於利欲，寡於利欲则乐矣。志明行成，不言而见信如天也，不怒而见畏如神也。乐由中出，故治心。<span class="q">○</span>易，以豉反，下及注皆同。子谅，子如字，徐将吏反，谅音亮。油音由。行，下孟反，下同。</span>

[疏]“君子”至“者也”。<span class="q">○</span>正义曰：自此以下，至“可谓盛矣”，名为《乐化》，言乐能化人，始至於善，故名《乐化》。各随文解之。<span class="q">○</span>正义曰：此一经明乐以治心，记者引君子之言，故云“君子曰：礼乐不可斯须去身”者，言礼乐是治身之具，不可斯须去离於身也。<span class="q">○</span>“致乐以治心，则易、直、子、谅之心油然生矣”者，致，谓深致详审。易，谓和易。直，谓正直。子，谓子爱。谅，谓诚信。言能深远详审此乐以治正其心，则和易、正直、子爱、诚信之心油油然从内而生矣。言乐能感人，使善心生也。<span class="q">○</span>“易、直、子、谅之心生则乐”者，四善之心生，则令人和乐。<span class="q">○</span>“乐则安”者，心乐故体安而不躁也。<span class="q">○</span>“安则久”者，既身不躁，故性命长久也。<span class="q">○</span>“久则天”者，志明行成，久而不改，则人信之如天。<span class="q">○</span>“天则神”者，既为人所信如天，故又为人所畏如神也。<span class="q">○</span>“天则不言而信”者，谓四时不失。<span class="q">○</span>“神则不怒而威”者，言宗庙社稷之中，而民自敬，是“不怒而威也”。言圣王既能用乐和心，故不言而信似天也，不怒而威似神也。“致乐以治心者也”。言圣王所以能如此者，正由详审於乐以和治民心，遂能如此。<span class="q">○</span>注“致犹”至“治心”。<span class="q">○</span>正义曰：“致，犹深审也”者，言深远详审乐之道理，能致如此，故云“致，犹深审也”。云“子，读如不子之子”者，按《尚书》云：“启呱呱而泣，予弗子。”是子爱之义。而此经“子”亦是慈爱，故读如不子之子。云“油然，新生好貌也”，《书传》：“箕子歌云：禾黍之油油，润泽好之貌。”然善心内生，其貌美好油然也。云“善心生则寡於利欲”者，凡利欲之发，由贪鄙而来。心若思利欲，则神劳形苦。今善心既生，则利欲寡少，利欲既少，则情性和乐。云“志明行成”者，不贪於利，用是志意清明，神和性乐，是善行得成矣。云“不言而见信，如天也。不怒而见畏，如神也”者，以其志明行成之后，故人皆信其德行，敬其威重，不须言，见信之如天，不须怒，而见畏如神也。但天之与神，其事是一，俱不言，而信不怒而威。天则有形，事似稍近；神则无体，理如幽深。故经先云“久则天”，后云“天则神”也。但天者四时不失，故云“不言而信”。神是人所畏敬，故云“不怒而威”，其实一也，所从之异耳。云“乐由中出，故治心”者，解“乐以治心”之意也。



致礼以治躬，则庄敬，庄敬则严威。<span class="q">躬，身也。礼自外作，故治身。</span>心中斯须不和不乐，而鄙诈之心入之矣。<span class="q">鄙诈，是贪多诈伪。</span>外貌斯须不庄不敬，而易慢之心入之矣。<span class="q">易，轻易也。</span>

[疏]“致礼”至“之矣”。<span class="q">○</span>正义曰：“致礼以治躬，则庄敬，庄敬则严威”者，前经云“致乐”，此经云“致礼而治躬”，谓致礼意以治躬，外貌则庄严而恭敬。若能庄严而恭敬，则严肃威重也。言内心庄严恭敬，则人惧之严肃威重。<span class="q">○</span>“心中斯须不和不乐，而鄙诈之心入之矣”者，前经明致乐治心，则向善心生。此经明乐治心失，则怨心起。言不能致乐治心，心中斯须不能调和，则不能喜乐，而有鄙吝诈伪之心入於内矣。由贪欲多，故鄙诈起也。<span class="q">○</span>“外貌斯须不庄不敬，而慢易之心入之矣”者，前经致礼以治躬，得则庄敬起。此经明致礼以治躬，失则易慢生。故云“外貌斯须不庄不敬”，不能致礼治躬，故轻易怠慢之心从外而入内矣。



故乐也者，动於内者也。礼也者，动於外者也。乐极和，礼极顺，内和而外顺，则民瞻其颜色而弗与争也，望其容貌而民不生易慢焉。故德煇动於内，而民莫不承听。理发诸外，而民莫不承顺。<span class="q">德煇，颜色润泽也。理，容貌之进止也。<span class="q">○</span>争，争斗之争。煇音辉。</span>

[疏]“故乐”至“承顺”。<span class="q">○</span>正义曰：此一经言圣人用礼乐以治身，内外兼备，使德煇动於内，而民顺於外。<span class="q">○</span>“故乐也者，动於内者也”者，但乐从心起，故感动於内。<span class="q">○</span>“礼也者，动於外者也”，礼从外生，故发动於外也。<span class="q">○</span>“乐极和”者，乐能感人心，故极益於和也。<span class="q">○</span>“礼极顺”者，礼以检貌，故极益於顺也。<span class="q">○</span>“内和而外顺，则民瞻其颜色而弗与争也”者，由心内和，色和於外顺之，能望其颜色，而弗与争。内和色见於外，故不争矣。此覆结上“内和”也。<span class="q">○</span>“望其容貌而民不生易慢焉”者，外貌和顺，故民不生易慢。此覆结“外顺”也。<span class="q">○</span>“故德煇动於内，而民莫不承听”者，由乐以和心，故德煇美发动於内，而民莫不承奉听从也。<span class="q">○</span>“理发於外，而民莫不承顺”者，由礼以治貌，故理发见於外，而民莫不承奉敬顺也。<span class="q">○</span>注“德煇”至“止之”。<span class="q">○</span>正义曰：“德煇，颜色润泽也”，由内心和顺，故和顺之德，煇然发见於颜色，是德煇由动於内而来也。云“理，容貌之进止也”者，以经云“理发诸外”。凡道理从内心而生，今云“理发诸外”，非道理之理，止谓容貌进止之理。郑恐有道理之谦，故云“容貌之进止也”。



故曰：致礼乐之道，举而错之天下，无难矣。

[疏]“故曰”至“难矣”。<span class="q">○</span>正义曰：此一经总结致备礼乐之道也。言圣人若能详审极致礼乐之道，举而错置於天下，悉皆敬从，无复有难为之事也。



乐也者，动於内者也。礼也者，动於外者也。故礼主其减，乐主其盈。<span class="q">礼主於减，人所倦也。乐主其盈，人所欢也。<span class="q">○</span>错，本亦作措，同，七路反。减，胡斩反，又古斩反，注及下同。</span>礼减而进，以进为文。乐盈而反，以反为文。<span class="q">进，谓自勉强也。反，谓自抑止也。文，犹美也，善也。<span class="q">○</span>强，其丈反。又其两反。</span>礼减而不进则销，乐盈而不反则放，故礼有报而乐有反。<span class="q">放于淫声，乐不能止也。报读曰褒，犹进也。<span class="q">○</span>销音消。报，依注读曰褒，音保毛反，下同。</span>礼得其报则乐，乐得其反则安。<span class="q">得，谓晓其义，知其吉凶之归。<span class="q">○</span>乐乐，上音洛，下音岳。</span>礼之报，乐之反，其义一也。<span class="q">俱趋立於中，不销不放也。</span>

[疏]“乐也”至“一也”。<span class="q">○</span>正义曰：此一节论乐之体，或减或盈，其事各异，王者当各依其事而和节之也。<span class="q">○</span>“故礼主其减”者，行礼在於困匮，主在减损，谓人不能行也。<span class="q">○</span>“乐主其盈”者，作乐，人所欢乐，言乐主於盈满，人皆欲得闻也。<span class="q">○</span>“礼减而进，以进为文”者，礼既减损，当须勉励於前。进文，谓美善之名。若能前进，则为美善也。<span class="q">○</span>“乐盈而反以反为文”者，乐主其盈，当须抑退而自反，则为美善也。<span class="q">○</span>“礼减而不进则销”者，覆明前经礼须进之意。礼既减损，若不勉强自进，则礼道销衰也。<span class="q">○</span>“乐盈而不反则放”者，言乐主盈满，若不反自抑损，则乐道流放也。<span class="q">○</span>“故礼有报而乐有反”者，报读为褒，褒，犹进也。以其病害如此，故行礼之道，须有自进，作乐之道，须有自退反也。<span class="q">○</span>“礼得其报则乐”者，言礼能晓其义理而自进，则和乐不至困苦，故和乐也。<span class="q">○</span>“乐得其反，则安”者，言乐能知吉凶之归而得其反，则安静而不流放也。<span class="q">○</span>“礼之报，乐之反，其义一也”者，言礼能自进，乐能自反，其义於中和之义一也。言俱得其中，故云“一也”。<span class="q">○</span>注“得谓”至“之归”。<span class="q">○</span>正义曰：“得，谓晓其义”者，言礼乐俱有义理。云“知其吉凶之归”者，谓礼之与乐俱有吉凶，行礼得所为吉，失礼则凶；为乐美善则吉，为乐恶则凶。今按注意分明，兼解礼乐，故郑唯言“得，谓晓其义”，是兼解“礼得”“乐得”之字，则自然吉凶之言解礼乐。皇氏之意，乃谓“晓其义”者解“礼”，“知其吉凶所归”解“乐”，其义非也。



夫乐者，乐也，人情之所不能免也。乐必发於声音，形於动静，人之道也。声音动静，性术之变，尽於此矣。<span class="q">免，犹自止也。人道，人之所为也。性术，言此出於性也。尽於此，不可过。</span>

[疏]“夫乐”至“此矣”。<span class="q">○</span>“夫乐者，乐也”者，言乐之为体，是人情所欢乐也。<span class="q">○</span>“人情之所不能免也”者，免，犹止退也。言喜乐动心，是人情之所不能自抑退也。<span class="q">○</span>“乐必发於声音”者，言人欢乐之事，发见於声音，言内心欢乐，声音发见，前“嗟叹之，咏歌之”是也。<span class="q">○</span>“形於动静”者，形，见也。内心欢乐，发见於外貌动静，则“不知手之舞之，足之蹈之”是也。<span class="q">○</span>“人之道也”者，谓内心欢乐，发见声音动静，是人道自然之常。<span class="q">○</span>“声音动静，性术之变，尽於此矣”者，术，谓道路。变，谓变动。言口为声音，貌为动静，是人性道路之变转，竭尽於此矣，而不可过也。内心善则变转出音声，善外貌变转为动静，此自然情性为变改，不过於此度。此外不复更有馀事，故云“尽於此矣”。



故人不耐无乐，乐不耐无形。形而不为道，不耐无乱。<span class="q">形，声音动静也。耐，古书“能”字也，后世变之，此独存焉。古以能为三台字。<span class="q">○</span>耐，古能字，下及注同。台，味才反。</span>

[疏]“故人”至“无乱”。<span class="q">○</span>正义曰：此一节明人禀自然之性而有喜乐。<span class="q">○</span>“故人不耐无乐”者，言人感五常之性，自然之常，若见好事，内心不能无喜乐也。<span class="q">○</span>“乐不耐无形”者，内既欢乐，不能无形见於外，谓声音动静而见於外也。<span class="q">○</span>“形而不为道，不耐无乱”者，欢乐既形於外，而不依道理，或歌舞不节，俾昼作夜，是不依道理。既不为道，不能无淫乱之事，以至於亡国丧家也。<span class="q">○</span>注“耐古”至“台字”。<span class="q">○</span>正义曰：言经之“耐”字，是古书“能”字之义，言古书“能”字皆作“耐”字。云“后世变之”者，言后世以来变耐为能，不作耐字也。云“此独存焉”者，言此《乐记》独存“耐”字以为“能”也。云“古以‘能’为三台字”者，言古时以今“能”字为三台之字，是古者之“耐”字为今之“能”字，“能”字为三台之字，后世以来废古“耐”字，以三台之“能”替“耐”字之变而为“能”也，又更作三台之字，是今古变也。



先王耻其乱，故制《雅》、《颂》之声以道之，使其声足乐而不流，使其文足论而不息，使其曲直、繁瘠、廉肉、节奏，足以感动人之善心而已矣，不使放心邪气得接焉。是先王立乐之方也。<span class="q">流，谓淫放也。文，篇辞也。息，犹销也。曲直，歌之曲折也。繁瘠、廉肉，声之鸿杀也。节奏，阕作进止所应也。方，道也。<span class="q">○</span>以道，音导。瘠，在亦反。肉，如又反，注同。邪，似差反。折，之设反。鸿，本亦作洪。杀，色戒反。徐所例反。阕，苦穴反。</span>

[疏]“先王”至“方也”。<span class="q">○</span>正义曰：此一节论先王耻恶其乱，故立正乐以节之。<span class="q">○</span>“使其声足乐而不流”者，言先王制其《雅》、《颂》之声，作之有节，使人爱乐，不至流逸放荡也。<span class="q">○</span>“使其文足论而不息”者，文，谓乐之篇章。足可谈论义理而不息止也。<span class="q">○</span>使其曲直、繁瘠、廉肉、节奏，足以感动人之善心而已矣”者，曲，谓声音回曲。直，谓声音放直。繁，谓繁多。瘠，谓省约。廉，谓廉棱。肉，谓肥满。节奏，谓或作或止，作则奏之，止则节之。言声音之内，或曲或直，或繁或瘠，或廉或肉，或节或奏，随分而作，以会其宜。但使会其宜，足以感动人之善心，如此而已。<span class="q">○</span>“不使放心邪气得接焉”者，放心，谓放恣之心。邪气，谓淫邪之气。既节之以《雅》、《颂》，又调之以律吕，貌得其敬，心得其和，故放心邪气，不得接於情性矣。<span class="q">○</span>“是先王立乐之方也”者，方，犹道也。言此上来之事，是先王立乐之道也。<span class="q">○</span>注“流犹”至“道也”。<span class="q">○</span>正义曰：“流，犹淫放也”者，谓乐声流动，淫邪放逸。声既如此感动人心，人若听之，心亦流移淫放也。云“息，犹销也”，言乐德深远，论量义理而不可销尽，故云论而不息。云“曲直，歌之曲折也”，言为歌之体，其声须有曲时，有折时，故云“歌之曲折”也。云“繁瘠、廉肉，声之鸿杀也”者，鸿，谓粗大。杀，谓细小。言乐声须弘大而多，则肉与繁声是也。杀，谓声音细小，则瘠与廉声是也。言声音之宜，或须繁多肉满者，或须瘠少廉瘦者。凡乐器大而弦粗者，其声鸿，器小而弦细者，其声杀矣。云“节奏，阕作进止所应也”，阕，谓乐息。作，谓乐动。进则作也，止则阕也，故云“进止所应也”。



是故乐在宗庙之中，君臣上下同听之，则莫不和敬；在族长乡里之中，长幼同听之，则莫不和顺；在闺门之内，父子兄弟同听之，则莫不和亲。故乐者，审一以定和，比物以饰节，节奏合以成文，所以合和父子君臣，附亲万民也。是先王立乐之方也。<span class="q">审一，审其人声也。比物，谓杂金、革、土、匏之属也。以成文，五声八音，克谐相应和。<span class="q">○</span>长，丁丈反。闺音圭。比，毗惑反，注同，杂也。饰音式，又音敕。</span>

[疏]“是故”至“方也”。<span class="q">○</span>正义曰：此一经覆说圣王立乐之事，使君臣上下同听之，则莫不和敬者。以君臣主敬，故君臣上下同听之，则莫不和敬也。乡里主顺，故云“莫不和顺”。父子主亲，故云“莫不和亲”也。<span class="q">○</span>“故乐者，审一以定和”者，一，谓人声，言作乐者详审人声，以定调和之音。但人声虽一，其感有殊，或有哀乐之感，或有喜怒之感，当须详审其声，以定调和之曲矣。<span class="q">○</span>“比物以饰节”者，物谓金、石、匏、土之属。言须比八音之物，以饰音曲之节也。<span class="q">○</span>“节奏合以成文”者，谓奏作其乐，或节止其乐，使音声和合，成其五声之文也。所以合和父子君臣者，则上文“君臣同听，莫不和敬；父子同听，莫不和亲”是也。<span class="q">○</span>“附亲万民也”者，则上文“族长乡里之中，长幼同听，莫不和顺”之属。言亲以及疏，言近以至远，是“亲附万民”也。



故听其《雅》、《颂》之声，志意得广焉；执其干戚，习其俯仰诎伸，容貌得庄焉；行其缀兆，要其节奏，行列得正焉，进退得齐焉。故乐者，天地之命，中和之纪，人情之所不能免也。<span class="q">缀，表也，所以表行列也。《诗》云：“荷戈与缀。”兆，域也。舞者进退所至也。要，犹会也。命，教也。纪，总要之名也。<span class="q">○</span>诎，丘勿反。要，一遥反，注“要，犹会”同。行，户刚反，注同。荷，本又作何，胡可反。一音河。缀，《诗》作祋，同，都外反。</span>

[疏]“故听”至“免也”。<span class="q">○</span>正义曰：此一经论先王制乐得天地之和，则感动人心，使之和善。<span class="q">○</span>“故听其《雅》、《颂》之声，志意得广焉”者，《雅》以施正道，《颂》以赞成功，若听其声，则淫邪不入，故志意得广焉。<span class="q">○</span>“执其干戚，习其俯仰诎伸，容貌得庄焉”者，干戚是威仪之容，俯仰诎伸，以礼进退，动止必以礼，故容貌得庄敬焉。<span class="q">○</span>“行其缀兆，要其节奏，行列得正焉，进退得齐焉”者，缀，表也。兆，域也。言舞者缀表兆域，方正得其所矣。节，谓曲节。奏，谓动作。言作乐或节或奏，是依其缀兆，故行列得正，由随其节奏，故进退得齐焉。<span class="q">○</span>“故乐者，天地之命”者，命，教也。言乐者感天地之气，是天地之教命也。<span class="q">○</span>“中和之纪”，者，纪谓纲纪总要之所言。乐和律吕之声，是中和纪纲，总要之所言也。<span class="q">○</span>“人情之所不能免也”者，人感天地而生，又感阴阳之气。乐既合天地之命，协中和之纪，感动於人，是人情不能自免退。言人感乐声，自然敬畏也。<span class="q">○</span>注“缀表”至“名也”。<span class="q">○</span>正义曰：引“《诗》云：荷戈与缀”者，证缀为表也，今按《诗》“荷戈与祋”，不同者，盖郑所见齐、鲁、韩《诗》本不同也。云“纪，总要之名也”者，纪是纲纪众物之名，与众物为总要，言乐者与中和之声为总要也。



夫乐者，先王之所以饰喜也。军、旅、鈇、钺者，先王之所以饰怒也。故先王之喜怒，皆得其侪焉。<span class="q">侪，犹辈类。<span class="q">○</span>鈇，方夫反，又音甫。钺音越。侪，仕皆反。辈，布内反。</span>喜则天下和之，怒则暴乱者畏之。先王之道，礼乐可谓盛矣。<span class="q">天子之於天下喜怒，节之以礼乐，则兆民和从而畏敬之。礼乐，王者所常兴则盛矣。</span>

[疏]“夫乐”至“盛矣”。<span class="q">○</span>正义曰：此一经覆说乐道之盛。<span class="q">○</span>“故先王之喜怒，皆得其侪焉”者，言乐以饰喜，非喜不乐，是喜得其侪类焉。鈇钺饰怒，非怒不可横施鈇钺，是怒得其侪类焉。是乐非合喜不喜，鈇钺非合怒不怒也。<span class="q">○</span>“喜则天下和之”者，以心内而喜，故天下和也。<span class="q">○</span>“怒则暴乱者畏之”者，非恶不怒，故暴乱者畏之。<span class="q">○</span>“先王之道，礼乐可谓盛矣”者，上经以来，但论乐，此兼云礼者，以此一章总兼礼乐，故於章末总以“礼乐”结之。



子赣见师乙而问焉，曰：“赐闻声歌各有宜也，如赐者宜何歌也？”<span class="q">子赣，孔子弟子。师，乐官也。乙，名。声歌各有宜，气顺性也。<span class="q">○</span>赣音贡。</span>师乙曰：“乙，贱工也，何足以问所宜？请诵其所闻，而吾子自执焉。<span class="q">乐人称工。执，犹处也。<span class="q">○</span>请，七颖反，悉音情。</span>爱者宜歌《商》，温良而能断者宜歌《齐》。夫歌者，直己而陈德也，动己而天地应焉，四时和焉，星辰理焉，万物育焉。故《商》者，五帝之遗声也。宽而静，柔而正者，宜歌《颂》。广大而静，疏达而信者，宜歌《大雅》。恭俭而好礼者，宜歌《小雅》。正直而静，廉而谦者，宜歌《风》。肆直而慈爱，<span class="q">此文换简失其次。“宽而静”宜在上，“爱者宜歌商”宜承此下行读云“肆直而慈爱者宜歌《商》”。肆，正也。《商》，宋诗也。爱，或为哀。“直己而陈德”者，因其德，歌所宜育生也。<span class="q">○</span>断，丁乱反，下及注同。好，呼报反。换，户乱反。行，户刚反。</span>商之遗声也，商人识之，故谓之《商》。《齐》者，三代之遗声也，齐人识之，故谓之《齐》。<span class="q">云“商之遗声”也，衍字也。又误，上所云“故《商》者，五帝之遗声也”，当居此衍字处也。<span class="q">○</span>处，昌虑反。</span>明乎商之音者，临事而屡断；明乎齐之音者，见利而让。<span class="q">屡，数也。数断事，以其肆直也。见利而让，以其温良能断也。断，犹决也。<span class="q">○</span>屡，力住反。数，色角反，下同。</span>临事而屡断，勇也。见利而让，义也。有勇有义，非歌孰能保此？<span class="q">保，犹安也，知也。</span>故歌者上如抗，下如队，曲如折，止如槁木，倨中矩，句中钩，累累乎端如贯珠。<span class="q">言歌声之著，动人心之审，如有此事。<span class="q">○</span>上，时掌反。抗，苦浪反。队，直愧反。折，之设反。槁，苦老反。倨音据。中，丁仲反。句，纪具反。钩，古侯反。{畾糸}，本又作累，力追反。</span>故歌之为言也，长言之也。说之，故言之；言之不足，故长言之；长言之不足，故嗟叹之；嗟叹之不足，故不知手之舞之，足之蹈之也。”<span class="q">长言之，引其声也。嗟叹，和续之也。“不知手之舞之，足之蹈之”，欢之至也。<span class="q">○</span>说音悦。和，胡卧反。</span>《子贡问乐》。<span class="q">上下同美之也。</span>

[疏]“子贡”至“问乐”。<span class="q">○</span>正义曰：子贡见师乙，依《别录》是《师乙》之章。<span class="q">○</span>“闻声歌各有宜也”者，子贡问师乙，言凡声歌各逐人性所宜者也。<span class="q">○</span>“如赐者，宜何歌也”者，如赐同之气性，宜作何歌？是欲令师乙观己气性，宜听何歌也。<span class="q">○</span>“请诵其所闻，而吾子自执焉”者，此师乙答子贡，请为论述。不敢定其所宜，故请诵其所闻之诗，令子贡自量己性，执处所宜之歌。但此经倒错，上下失叙，今依郑之所注，次而解之。所次，依《史记·乐书》也。<span class="q">○</span>“宽而静，柔而正者，宜歌《颂》”者，宽，谓德量宽大。静，谓安静。柔，谓和柔。正，谓正直。颂成功德泽弘厚，若性宽柔静正者，乃能包含，故宜歌颂也。<span class="q">○</span>“广大而静，疏达而信者，宜歌《大雅》”者，广大，谓志意宏大而安静。疏达，谓疏朗通达而诚信。《大雅》者，歌其大正，故性广大疏达，直歌《大雅》，但广大而不宽，疏达而不柔，包容未尽，故不能歌《颂》。<span class="q">○</span>“恭俭而好礼者，宜歌《小雅》”者，恭，谓以礼自持。俭，谓以约自处。若好礼而动，不越法也。《小雅》者，王者小正，性既恭俭好礼而守分，不能广大疏通，故宜歌《小雅》者也。<span class="q">○</span>“正直而静，廉而谦者，宜歌《风》”者，正直而不能包容，静退即不知机变，廉约自守，谦恭卑退，不能好礼自处，其德狭劣，故宜歌诸侯之《风》，未能听天子之《雅》矣。<span class="q">○</span>“肆直而慈爱者，宜歌《商》”者，谓情性四放质直，慈心爱敬者宜歌《商》。《商》者，五帝之遗声，言五帝道大，故肆直慈爱者宜歌之，以慈爱故也。<span class="q">○</span>“温良而能断者，宜歌《齐》”者，《齐》，三代之遗声。三代干戚所起，裁断是非，故温良能断者，宜歌《齐》也。<span class="q">○</span>“夫歌者，直己而陈德也”者，言夫歌者，当直己身而陈论其德，谓己有此德而宜此歌，亦是正直已身而敷陈其德，故云“直己而陈德也”。<span class="q">○</span>“动己而天地应焉”者，言能直己陈德，故有四事而来应之，言歌者运动己德，而天地应焉。<span class="q">○</span>“四时和焉”者，谓阴阳顺也。<span class="q">○</span>“星辰理焉”者，谓不悖逆也。<span class="q">○</span>“万物育焉”者，谓群生所得也。<span class="q">○</span>“故《商》者，五帝之遗声也”者，言五帝德既显盛，遗声在於后代矣。<span class="q">○</span>其“肆直而慈爱”者，宜听之耳，未能行五帝之德也。<span class="q">○</span>“商之”至“之《齐》”，“商之遗声也”者，此五字郑云衍字者，上已有“《商》者，五帝遗声”，故此云“商人识之”，故云“谓之《商》”矣。<span class="q">○</span>“《齐》者，三代之遗声”者，前经云“温良而能断”者，宜歌《齐》”，故此云“《齐》者，三代之遗声也”。<span class="q">○</span>“齐人识之”，既识其音曲，故谓之《齐》矣。言茸荃德备，五帝道盛，但遗声於后代，故温良而能断者宜歌之。言宜听歌声，非谓能行三代之德也。<span class="q">○</span>“明乎商之音”者，以其肆直而慈爱，故临事屡断也。<span class="q">○</span>“明乎齐之音”者，见利而让者，以其温良能断，故见利而让，不私於己也。<span class="q">○</span>“临事而屡断，勇也”者，临危疑之事，数能断割，是勇也。<span class="q">○</span>“见利而让，义也”者，言见利能让，是有义也。<span class="q">○</span>“有勇有义，非歌孰能保此”者，保，犹安也，知也。故有勇有义之人，不是歌声辨之，谁能知其有勇有义？言观其所宜之歌，宜歌《商》者，知其有勇；宜歌《齐》者，知其有义。<span class="q">○</span>“故歌”至“贯珠”，此一经论感动人心形状，如此诸事。<span class="q">○</span>“上如抗”者，言歌声上飨，感动人意，使之如似抗举也。<span class="q">○</span>“下如队”者，言音声下响，感动人意，如似队落之下也。<span class="q">○</span>“曲如折”者，言音声回曲，感动人心，如似方折也。<span class="q">○</span>“止如槁木”者，言音声止静，感动人心，如似枯槁之木，止而不动也。<span class="q">○</span>“倨中矩”者，言其音声雅曲，感动人心，如中当於矩也。<span class="q">○</span>“句中钩”者，谓大屈也，言音声大屈曲，感动人心，如中当於钩也。<span class="q">○</span>“累累乎端如贯珠”者，言声之状累累乎，感动人心，端正其状，如贯於珠，言声音感动於人，令人心想形状如此。<span class="q">○</span>“故歌”至“之也”，上论歌之形状，此论歌之始终相生，至於舞蹈。<span class="q">○</span>“故歌之为言也，长言之也”者，言歌之为言，引液其声，长远而言之。<span class="q">○</span>“说之，故言之”者，此更覆说歌意，前境有可说之事来感己情，则言之。<span class="q">○</span>“言之不足，故长言之”者，直言之不足，更宣畅己意，故引液长言之也。<span class="q">○</span>“长言之不足，故嗟叹之”者，以长言永歌之意犹不足，故嗟叹之，美而和续之。<span class="q">○</span>“嗟叹之不足，故不知手之舞之，足之蹈之也”者，言虽复嗟叹，情由未满，故不觉扬手舞之，举足蹈之，而手舞其体，足蹈其地也。“之”是助句辞也。按《诗》先云“嗟叹”，后云“咏歌之”，此先云“长言之”，后云“嗟叹之”，文先后不同者何也？但《诗序》是属文之体，又略言之，故彼云“言之不足，故嗟叹之。嗟叹之不足，故永歌之”。此经委曲说歌之状，其言备具，“故言之，言之不足，故长言之，长言之不足”，故后始云“嗟叹之”矣。<span class="q">○</span>注“《商》，宋诗也”。<span class="q">○</span>正义曰：以下文“商人识之”，“齐人识之”，皆据其代也。故知此《商》谓宋人所歌之诗，宋是商后也。<span class="q">○</span>注“云商”至“处也”。<span class="q">○</span>正义曰：此经中“商之遗声也”五字，言无此五字，以上经云“《商》者，五帝之遗声”，故此经不得更有“商之遗声也”，故知衍字。云“《商》者，五帝之遗声也，当居此衍字处也”者，前云“《商》者，五帝之遗声”，当居此《商》之处也。