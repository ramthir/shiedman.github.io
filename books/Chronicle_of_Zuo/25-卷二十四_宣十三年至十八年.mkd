---
title: 卷二十四 宣十三年至十八年
category: 春秋左传正义
author: 晋·杜预(注), 唐·孔颖达(疏)
date: 2014-05-27 09:01:52 +0800
permalink: /books/Chronicle_of_Zuo/25.html
layout: book_page
---

【经】十有三年，春，齐师伐莒。

夏，楚子伐宋。

秋，螽。<span class="q">无传。为灾，故书。</span>

冬，晋杀其大夫先縠。<span class="q">书名，以罪讨。</span>

【传】十三年，春，齐师伐莒。莒恃晋而不事齐故也。

夏，楚子伐宋，以其救萧也。<span class="q">救萧在前年。</span>君子曰：“清丘之盟，唯宋可以免焉。”<span class="q">宋讨陈之贰。今宋见伐，晋、卫不顾盟以恤宋，而经同贬宋大夫。传嫌华椒之罪累及其国，故曰唯宋可以免。○累，劣伪反。</span>

[疏]注“宋讨”至“以免”。



　　○



秋，赤狄伐晋。及清，先縠召之也。<span class="q">邲战不得志，故召狄欲为变。清，一名清原。</span>

冬，晋人讨邲之败，与清之师，归罪於先縠而杀之，尽灭其族。君子曰：“恶之来也，已则取之。‘其先縠之谓乎！”<span class="q">尽灭其族，为诛巳甚，故曰“恶之来也”。</span>

[疏]注“尽灭”至“来也”。



　　○



清丘之盟，晋以卫之救陈也，讨焉。<span class="q">寻清丘之盟以责卫。</span>使人弗去，曰：“罪无所归，将加而师。”孔达曰：“苟利社稷，请以我说。<span class="q">欲自杀以说晋。○使，所吏反。我说，如字，又音悦。以说音悦，又如字。</span>罪我之由。我则为政而亢大国之讨，将以谁任？<span class="q">亢，御也。谓御宋讨陈也。○亢，苦浪反。任音壬。</span>我则死之。”<span class="q">为明年杀孔达传。</span>

【经】十有四年，春，卫杀其大夫孔达。<span class="q">（书名，背盟于大国，罪之。）</span>夏，五月，壬申，曹伯寿卒。<span class="q">（无传。文十四年盟新城。）</span>

晋侯伐郑。秋，九月，楚子围宋。

葬曹文公。<span class="q">无传。</span>

冬，公孙归父会齐侯于穀。

【传】十四年，春，孔达缢而死。卫人以说于晋而免。<span class="q">（以杀告，故免于伐。○缢，一赐反。）</span>遂告于诸侯曰：“寡君有不令之臣达，构我敝邑于大国，既伏其罪矣，敢告。”<span class="q">（诸杀大夫亦皆告。）</span>卫人以为成劳，复室其子，<span class="q">（以有平国之功，复以女妻之。○复，扶又反。妻，七计反。）</span>

[疏]注“以有”至“妻之”。



　　○



使复其位。<span class="q">袭父禄位。</span>

夏，晋侯伐郑，为邲故也。<span class="q">晋败於邲，郑遂属楚。○为，于伪反。</span>告於诸侯，蒐焉而还。<span class="q">蒐，简阅车马。○蒐，所留反。阅音悦。</span>中行桓子之谋也。曰：“示之以整，使谋而来。”郑人惧，使子张代子良于楚。<span class="q">十二年，子良质於楚。子张，穆公孙。○行，户郎反。质音致。</span>郑伯如楚，谋晋故也。郑以子良为有礼，故召之。<span class="q">有让国之礼。</span>

楚子使申舟聘于齐，曰：“无假道于宋”。<span class="q">申舟，无畏。</span>亦使公子冯聘于晋，不假道于郑。申舟以孟诸之役恶宋，<span class="q">文十年，楚子田孟诸，无畏抶宋公仆。○冯，皮冰反。恶，乌路反。抶，敕乙反。</span>曰：“郑昭宋聋，<span class="q">昭，明也。聋，闇也。○聋，力工反。</span>

[疏]注“昭，明也。聋，闇也”。



　　○



晋使不害，我则必死。”王曰：“杀女，我伐之。”见犀而行。<span class="q">犀，申舟子。以子讬王，示必死。○使，所吏反，“使者”同。女音汝。见，贤遍反。</span>及宋，宋人止之。华元曰：“过我而不假道，鄙我也。鄙我，亡也。<span class="q">以我比其边鄙，是与亡国同。○过，古卧反。又古禾反。</span>杀其使者，必伐我。伐我，亦亡也。亡一也。”乃杀之。楚子闻之，投袂而起，<span class="q">投，振也。袂，袖也。○袂，面世反。袖，徐又反。</span>屦及於窒皇，<span class="q">窒皇，寝门阙。○屦，九具反。窒，直结反。</span>

[疏]注“窒皇寝门阙”。



　　○



剑及於寝门之外，车及於蒲胥之巿。秋，九月，楚子围宋。

冬，公孙归父会齐侯于穀。见晏桓子，与之言鲁，乐。桓子告高宣子。<span class="q">桓子，晏婴父。宣子，高固。○乐音洛。</span>

[疏]“与之言鲁乐”。



　　○



曰：“子家其亡乎！砍於鲁矣。<span class="q">子家，归父字。怀，思也。</span>怀必贪，贪必谋人。谋人，人亦谋己。一国谋之，何以不亡？”<span class="q">为十八年归父奔齐传。</span>

[疏]“怀於”至“不亡”。



　　○



孟献子言於公曰：“臣闻小国之免於大国也，聘而献物，<span class="q">物，玉帛皮币也。</span>

[疏]“孟献”至“公说”。



　　○



　　○



　　○



於是有庭实旅百。<span class="q">主人亦设笾豆百品，实於庭以答宾。</span>

[疏]注“主人”至“答宾”。



　　○



朝而献功，<span class="q">献其治国若征伐之功於牧伯。</span>於是有容貌、采章、嘉淑，而有加货。<span class="q">容貌，威仪容颜也。采章，车服文章也。嘉淑，令辞称赞也。加货，命宥币帛也。言往共则来报亦备。</span>

[疏]注“容貌”至“亦备”。



　　○



谋其不免也。诛而荐贿，则无及也。<span class="q">荐，进也。见责而往，则不足解罪。○贿，呼罪反。</span>今楚在宋，君其图之！”公说。<span class="q">为明年归父会楚子传。○说音悦。</span>

【经】十有五年，春，公孙归父会楚子于宋。

夏，五月，宋人及楚人平。<span class="q">平者，总言二国和，故不书其人。</span>

[疏]注“平者”至“其人”。



　　○



六月，癸卯，晋师灭赤狄潞氏，以潞子婴儿归。<span class="q">潞，赤狄之别种。氏，国，故称氏。子，爵也。林父称师，从告。○潞音路。种，章勇反。</span>

[疏]注“潞赤”至“从告”。



　　○



秦人伐晋。<span class="q">无传。</span>

王札子杀召伯、毛伯。<span class="q">称杀者名，两下相杀之辞。两下相杀，则杀者有罪。王札子，王子札也。盖经文倒札字。○札，侧八反，徐又侧乙反。召，上照反。倒，丁老反。</span>

[疏]注“称杀”至“札字”。



　　○



秋，螽。<span class="q">无传。○螽音终。</span>

仲孙蔑会齐高固于无娄。<span class="q">无传。无娄，杞邑。</span>

初税亩。<span class="q">公田之法，十取其一。今又屦其馀亩，复十收其一。故哀公曰：“二，吾犹不足。”遂以为常，故曰初。○税，始锐反。复，扶又反。</span>

[疏]注“公田”至“曰初”。



　　○



冬，蝝生。<span class="q">螽子以冬生，遇寒而死，故不成螽。○蝝，悦全反，《字林》尹绢反，刘歆云“蚍蜉子也”，董仲舒云“蝗子”。</span>

[疏]注“螽子”至“成螽”。



　　○



饥。<span class="q">风雨不和，五稼不丰。</span>

[疏]注“风雨”至“不丰”。



　　○



【传】十五年，春，公孙归父会楚子于宋。<span class="q">（终前年传。）</span>

宋人使乐婴齐告急于晋，晋侯欲救之。伯宗曰：“不可！<span class="q">伯宗，晋大夫。</span>古人有言曰：‘虽鞭之长，不及马腹。’<span class="q">言非所击。</span>天方授楚，未可与争。虽晋之彊，能违天乎？谚曰：‘高下在心，<span class="q">度时制宜。○度，待洛反。</span>川泽纳汙，<span class="q">受汙浊。○汙音乌，注同。</span>山薮藏疾，<span class="q">山之有林薮，毒害者居之。○薮，素口反。</span>

[疏]“川泽”至“藏疾”。



　　○



瑾瑜匿瑕，<span class="q">匿亦藏也。虽美玉之质，亦或居藏瑕秽。○瑾，其靳反。瑜，羊朱反。匿，女力反。</span>

[疏]注“匿亦”至“瑕秽”。



　　○



国君含垢，<span class="q">忍垢耻。○垢，古口反，本或作诟。音同。</span>天之道也。<span class="q">晋侯耻不救宋，故伯宗为说小恶不损大德之喻。○为，于伪反。</span>君其待之！”<span class="q">待楚衰。</span>乃止。使解扬如宋，使无降楚，曰：“晋师悉起，将至矣。”郑人囚而献诸楚，楚子厚赂之，使反其言。<span class="q">反言晋不救。○解音蟹。降，户江反。</span>不许，三而许之。登诸楼车，使呼宋而告之。<span class="q">楼车，车上望橹。○橹音鲁。</span>遂致其君命。楚子将杀之，使与之言曰：“尔既许不穀，而反之，何故？非我无信，女则弃之，速即尔刑！”对曰：“臣闻之，君能制命为义，臣能承命为信，信载义而行之为利。谋不失利，以卫社稷，民之主也。义无二信，<span class="q">欲为义者，不行两信。○女音汝，下注“而女也”同。</span>信无二命。<span class="q">欲行信者，不受二命。</span>君之赂臣，不知命也。受命以出，有死无霣，<span class="q">霣，废队也。○霣，于敏反。队，直类反。</span>又可赂乎？臣之许君，以成命也。<span class="q">成其君命。</span>死而成命，臣之禄也。寡君有信臣，<span class="q">巳不废命。</span>下臣获考，<span class="q">考成也。</span>死，又何求？”楚子舍之以归。

夏，五月，楚师将去宋。<span class="q">在宋积九月，不能服宋故。</span>申犀稽首於王之马前，曰：“毋畏知死，而不敢废王命，王弃言焉。”王不能答。<span class="q">未服宋而去，故曰弃言。</span>申叔时仆，<span class="q">仆，御也。</span>曰：“筑室，反耕者，宋必听命。”从之。<span class="q">筑室於宋，分兵归田，示无去志。王从其言。</span>宋人惧，使华元夜入楚师，登子反之床，起之，曰：“寡君使元以病告，<span class="q">兵法，因其乡人而用之，必先知其守将左右、谒者、门者、舍人之姓名，因而利道之。华元盖用此术，得以自通。○守，手又反。将，子匠反。道音导。</span>曰：‘敝邑易子而食，析骸以爨。<span class="q">爨，炊也。○析，思历反。骸，户皆反，本又作骨。《公羊传》作骸，何休注云：“骸，骨也。”爨，七乱反。</span>虽然，城下之盟，有以国毙，不能从也。<span class="q">宁以国毙，不从城下盟。○毙，婢世反。</span>去我三十里，唯命是听。’”子反惧，与之盟，而告王。退三十里，宋及楚平。华元为质。盟曰：“我无尔诈，尔无我虞。”<span class="q">楚不诈宋，宋不备楚。盟不书，不告。○质音致。</span>

[疏]“子反惧，与之盟”。



　　○



潞子婴儿之夫人，晋景公之姊也。酆舒为政而杀之，又伤潞子之目。<span class="q">酆舒，潞相。○酆，芳忠反。相，息亮反。</span>晋侯将伐之。诸大夫皆曰：“不可。酆舒有三儁才，<span class="q">儁，绝异也。言有才艺胜人者三。○儁音俊。</span>

[疏]注“儁绝”至“者三”。



　　○



不如待后之人。”伯宗曰：“必伐之！狄有五罪，俊才虽多，何补焉？不祀，一也。耆酒，二也。弃仲章而夺黎氏地，三也。<span class="q">仲章，潞贤人也。黎氏，黎侯国，上党壶关县有黎亭。○耆，市志反。黎，礼兮反，国名。</span>虐我伯姬，四也。伤其君目，五也。

[疏]“不祀”至“五也”。



　　○



怙其俊才，而不以茂德，兹益罪也。后之人，或者将敬奉德义以事神人，而申固其命，<span class="q">审其政令。</span>若之何待之？不讨有罪，曰‘将待后，后有辞而讨焉’，毋乃不可乎？夫恃才与众，亡之道也。商纣由之，故灭<span class="q">由，用也。</span>

[疏]“商纣由之故灭”。



　　○



天反时为灾，<span class="q">寒暑易节。</span>地反物为妖，<span class="q">群物失性。</span>民反德为乱。乱则妖灾生。故文反正为乏，<span class="q">文，字。</span>

[疏]“天反”至“灾生”。



　　○

○



　　○



尽在狄矣。”晋侯从之。六月，癸卯，晋荀林父败赤狄于曲梁。辛亥，灭潞。<span class="q">曲梁，今广平曲梁县也。书癸卯，从赴。</span>

[疏]“尽在狄矣”。



　　○



酆舒奔卫，卫人归诸晋，晋人杀之。

王孙苏与召氏、毛氏争政，<span class="q">三人皆王卿士。</span>使王子捷杀召戴公乃毛伯卫。<span class="q">王子捷即王札子。</span>卒立召襄。<span class="q">襄，召戴公之子。</span>

[疏]“卒立召襄”。



　　○



秋，七月，秦桓公伐晋，次于辅氏。<span class="q">晋地。</span>壬午，晋侯治兵于稷，以略狄土。<span class="q">略，取也。稷，晋地，河东闻喜县西有稷山。壬午，七月二十九日。晋时新破狄，土地未安，权秦师之弱，故别遣魏颗距秦，而东行定狄也。○颗，苦果反。</span>立黎侯而还。<span class="q">狄夺其地，故晋复立之。○复，扶又反。</span>及雒，魏颗败秦师于辅氏。<span class="q">晋侯还及雒也。雒，晋地。○雒音洛。</span>获杜回，秦之力人也。初，魏武子有嬖妾，无子。武子疾，命颗曰：“必嫁是！”<span class="q">武子，魏犨，颗之父。○嬖，必计反。</span>疾病，则曰：“必以为殉！”及卒，颗嫁之，曰：“疾病则乱，吾从其治也。”及辅氏之役，颗见老人结草以亢杜回，<span class="q">亢，御也。○殉，似俊反。本或作“必以殉”。治，直吏反，下“治命”同。亢，苦浪反。</span>杜回踬而颠，故获之。夜梦之曰：“余，而所嫁妇人之父也。<span class="q">而，女也。○踬，陟吏反，徐又丁四反。</span>尔用先人之治命，余是以报。”<span class="q">传举此以示教。</span>

晋侯赏桓子狄臣千室，<span class="q">千家。</span>亦赏士伯以瓜衍之县。<span class="q">士伯，士贞子。○瓜，古华反。衍，以善反。</span>曰：“吾获狄土，子之功也。微子，吾丧伯氏矣。”<span class="q">伯，桓子字。邲之败，晋侯将杀林父，士伯谏而止。○丧，息浪反。</span>羊舌职说是赏也，<span class="q">职，叔向父。○说音悦。向，香丈反。</span>曰：“《周书》所谓‘庸庸祗祗’者，谓此物也夫！<span class="q">《周书·康诰》。庸，用也。祗，敬也。物，事也。言文王能用可用，敬可敬。○夫音扶。</span>士伯庸中行伯，<span class="q">言中行伯可用。</span>君信之，亦庸士伯，此之谓明德矣。文王所以造周，不是过也。故《诗》曰：‘陈锡哉周’，能施也。<span class="q">锡，赐也。《诗·大雅》。言文王布陈大利，以赐天下，故能载行周道，福流子孙。○施，式豉反。</span>率是道也，其何不济！”

晋侯使赵同献狄俘于周，不敬。刘康公曰：“不及十年，原叔必有大咎，<span class="q">刘康公，王季子也。原叔，赵同也。○孚，芳扶反。不敬，一本作而傲。</span>天夺之魄矣。”<span class="q">心之精爽，是谓魂魄。为成八年晋杀赵同传。○魄，普白反。</span>

[疏]注“心之”至“同传”。



　　○



“初税亩”，非礼也。穀出不过藉，<span class="q">周法：民耕百亩，公田十亩，借民力而治之，税不过此。</span>以丰财也。

[疏]“初税”至“财也”。



　　○



“冬，蝝生，饥”。幸之也。<span class="q">蝝，未为灾而书之者，幸其冬生，不为物害，时岁虽饥，犹喜而书之。</span>

[疏]“冬，蝝生，饥。幸之也”。



　　○



【经】十有六年，春，王正月，晋人灭赤狄甲氏及留吁。<span class="q">（甲氏、留吁，赤狄别种。晋既灭潞氏，今又并尽其馀党。士会称人，从告。○吁，况于反。种，章勇反。并，必政反，一音如字。）</span>

夏，成周宣榭火。<span class="q">传例曰：“人火之也。”成周，洛阳。宣榭，讲武屋，别在洛阳者。《尔雅》曰“无室曰榭”，谓屋歇前。○榭本又作谢，音同。</span>

[疏]注“传例”至“歇前”。



　　○



秋，郯伯姬来归。

冬，大有年。<span class="q">无传。○郯音谈。</span>

【传】十六年，春，晋士会帅师灭赤狄甲氏及留吁、铎辰，<span class="q">（铎辰不书，留吁之属。○铎，待洛反。）</span>三月，献狄俘。<span class="q">（献于王也。）</span>晋侯请于王。戊申，以黻冕命士会将中军，且为大傅。<span class="q">（代林父将中军，且加以大傅之官。黻冕，命卿之服。大傅，孤卿。○黻音弗。将，子匠反。大音泰，注同。）</span>

[疏]注“代林”至“孤卿”。



　　○



於是晋国之盗逃奔于秦。羊舌职曰：“吾闻之：‘禹称善人，<span class="q">称，举也。</span>不善人远。’此之谓也夫！《诗》曰：‘战战兢兢，如临深渊，如履薄冰。’善人在上也。<span class="q">言善人居位，则无不戒惧。○远，于万反。夫音扶。兢，居陵反，本亦作矜。</span>善人在上，则国无幸民。谚曰：‘民之多幸，国之不幸也。’是无善人之谓也。”<span class="q">○谚音彦。</span>

“夏，成周宣榭火”，人火之也。凡火，人火曰火，天火曰灾。

[疏]“凡火”至“曰灾”。



　　○



“秋，郯伯姬来归”，出也。

为毛、召之难故，王室复乱。<span class="q">毛、召难在前年。○为，于伪反。难，乃旦反，注同。复，扶又反。</span>王孙苏奔晋，晋人复之。<span class="q">毛、召之党，欲讨苏氏，故出奔。</span>

冬，晋侯使士会平王室。定王享之，原襄公相礼。<span class="q">原襄公周大夫。相，佐也。○相，息亮反，注同。</span>殽烝。<span class="q">烝，升也。升殽於俎。○殽，户交反。烝，之承反。</span>

[疏]注“烝，升也，升殽於俎”。



　　○



武子私问其故。<span class="q">享当体荐而殽烝，故怪问之。武，士会谥；季，其字。</span>

[疏]注“享当”至“其字”。



　　○



王闻之，召武子曰：“季氏，而弗闻乎？王享有体荐，<span class="q">享则半解其体而荐之，所以示共俭。</span>

[疏]注“享则”至“共俭”。



　　○



宴有折俎。<span class="q">体解节折，升之於俎，物皆可食，所以示慈惠也。○折，之设反，注同。</span>

[疏]注“体解”至“惠也”。



　　○



公当享，卿当宴，王室之礼也。”<span class="q">公谓诸侯。</span>

[疏]注“公谓诸侯”。



　　○



武子归而讲求典礼，以脩晋国之法。<span class="q">传言典礼之废久。</span>

【经】十有七年，春，王正月。庚子，许男锡我卒。<span class="q">（无传。再与文同盟。）</span>

[疏]注“再与文同盟”。



　　○



丁未，蔡侯申卒。<span class="q">无传。未同盟而赴以名。丁未，二月四日。</span>

夏，葬许昭公。<span class="q">无传。</span>葬蔡文公。<span class="q">无传。</span>

六月，癸卯，日有食之。<span class="q">无传。不书朔，官失之。</span>

己未，公会晋侯、卫侯、曹伯、邾子，同盟于断道。<span class="q">断道，晋地。○断，直管反，一音短。</span>

秋，公至自会。<span class="q">无传。</span>

冬，十有一月，壬午，公弟叔肸卒。<span class="q">传例曰：公母弟。○肸，许乙反。</span>

【传】十七年，春，晋侯使郤克徵会于齐。<span class="q">（徵，召也。欲为断道会。）</span>齐顷公帷妇人，使观之。郤子登，妇人笑於房。<span class="q">（跛而登阶，故笑之。○顷音倾。跛，波可反。）</span>

[疏]注“跛而登阶”。



　　○



献子怒，出而誓曰：“所不此报，无能涉河！”<span class="q">不复度河而东。○复，扶又反。</span>献子先归，使栾京庐待命于齐，曰：“不得齐事，无复命矣。”<span class="q">栾京庐，郤克之介，使得齐之罪乃复命。○庐音卢，又力於反。</span>郤子至，请伐齐，晋侯弗许。请以其私属，又弗许。<span class="q">私属，家众也。为成二年战于鞍传。○鞍音安。</span>齐侯使高固、晏弱、蔡朝、南郭偃会。<span class="q">晏弱，桓子。○朝，如字。</span>及敛盂，高固逃归。<span class="q">闻郤克怒故。○敛，徐音廉，一音力渐反。盂音于。</span>夏，会于断道，讨贰也。盟于卷楚，<span class="q">卷楚即断道。○卷音权，一音居免反。</span>辞齐人。晋人执晏弱于野王，执蔡朝于原，执南郭偃于温。<span class="q">执三子不书，非卿。野王，县，今属河内。</span>苗贲皇使，见晏桓子。<span class="q">贲皇，楚斗椒之子，楚灭斗氏而奔晋，食邑于苗地。晏弱时在野王，故因使而见之。○贲，扶云反。使，所吏反。注及下同。</span>归，言於晋侯曰：“夫晏子何罪？昔者诸侯事吾先君，皆如不逮，<span class="q">言汲汲也。○逮音代，或大计反。汲音急。</span>举言群臣不信，诸侯皆有贰志。<span class="q">举亦皆也。</span>齐君恐不得礼，<span class="q">不见礼待。</span>故不出，而使四子来。左右或沮之，<span class="q">沮，止也。○沮，在吕反。</span>曰：‘君不出，必执吾使。’故高子及敛盂而逃。夫三子者曰：‘若绝君好，宁归死焉！’为是犯难而来。吾若善逆彼，<span class="q">彼齐三入。○好，呼报反。为，于伪反。难，乃旦反。</span>以怀来者。吾又执之，以信齐沮，吾不既过矣乎？过而不改，而又久之，以成其悔，何利之有焉？使反者得辞，<span class="q">反者高固，谓得不当来之辞。</span>

[疏]“以信齐沮”。



　　○

○



　　○



而害来者，以惧诸侯，将焉用之？”晋人缓之，逸。<span class="q">缓，不拘执，使得逃去也。传言晋不能脩礼，诸侯所以贰。○焉，於虔反。拘，九于反。</span>

秋，八月，晋师还。

范武子将老，<span class="q">老，致仕。初受随，故曰随武子，后更受范，复为范武子。○复，扶又反。</span>召文子曰：“燮乎！吾闻之，喜怒以类者鲜，<span class="q">文子，士会之子，燮，其名。○燮，素协反。鲜，息浅反。</span>易者实多。<span class="q">易，迁怒也。</span>《诗》曰：‘君子如怒，乱庶遄沮；君子如祉，乱庶遄巳。’<span class="q">《诗·小雅》也。遄，速也。沮，止也。祉，福也。○遄，市专反。祉音耻。</span>君子之喜怒，以巳乱也。弗巳者，必益之。郤子其或者欲巳乱於齐乎？不然，余惧其益之也。余将老，使郤子逞其志，庶有豸乎！<span class="q">豸，解也。欲使郤子从政，快志以止乱。○豸，本又作鸠，直是反；或音居牛反，非也。解音蟹，此训见《方言》。</span>

[疏]注“豸，解也”。



　　○



尔从二三子，唯敬！”<span class="q">二三子，晋诸大夫。</span>乃请老。郤献子为政。

“冬，公弟叔肸卒”，公母弟也。凡大子之母弟，公在曰公子，不在曰弟。<span class="q">以兄为尊。</span>凡称弟，皆母弟也。<span class="q">此策书之通例也。庶弟不得称公弟，而母弟或称公子。若嘉好之事，则仍旧史之文。惟相杀害，然后据例以示义。所以笃亲亲之恩，崇友于之好，《释例》论之备矣。○好，呼报反。</span>

[疏]“凡大”至“弟也”。



　　○



【经】十有八年，春，晋侯、世子臧伐齐。<span class="q">（○臧，子郎反。）</span>

公伐杞。<span class="q">无传。</span>

夏，四月。

秋，七月，邾人戕鄫子于鄫。<span class="q">传例曰：“自外曰戕。”邾大夫就鄫杀鄫子。○戕，在良反，徐又在精反。鄫，才陵反。</span>

[疏]注“传例”至“鄫子”。



　　○



甲戌，楚子旅卒。<span class="q">未同盟而赴以名。吴、楚之葬，僣而不典，故绝而不书，同之夷蛮，以惩求名之伪。○僣，子念反。惩，直升反，止也，又作徵，如字，明也。</span>

[疏]注“未同”至“之伪”。



　　○



公孙归父如晋。

冬，十月，壬戌，公薨于路寝。

归父还自晋，至笙，遂奔齐。<span class="q">大夫还，不书，《春秋》之常也。今书归父还奔，善其能以礼退。不书族者，非常所及。今特书，略之。笙，鲁竟也，故不言出。○笙音生，徐又敕贞反，云“本又作柽，亦作朾”。案徐后音，是依二传文。竟音境。</span>

【传】十八年，春，晋侯、大子臧伐齐，至于阳穀。齐侯会晋侯盟于缯，以公子彊为质于晋。晋师还，蔡朝、南郭偃逃归。<span class="q">（晋既与齐盟，守者解缓，故得逃。○缯，才陵反。质音致。解，佳买反。）</span>

夏，公使如楚乞师，欲以伐齐。<span class="q">公不事齐，齐与晋盟，故惧而乞师于楚。不书，微者行。</span>

秋，邾人戕鄫子于鄫。凡自虐其君曰弑，自外曰戕。<span class="q">弑、戕皆杀也，所以别内外之名。弑者，积微而起所以相测量，非一朝一夕之渐。戕者，卒暴之名。○弑音试，注同。弑字从式，杀字从殳，他皆放此。别，彼列反。一朝，如字。卒，寸忽反。</span>

[疏]注“弑戕”至“之名”。



　　○



楚庄王卒，楚师不出。既而用晋师，<span class="q">成二年战于鞍是。</span>楚於是乎有蜀之役。<span class="q">在成二年冬。蜀，鲁地，泰山博县西北有蜀亭。</span>

公孙归父以襄仲之立公也，有宠。<span class="q">归父，襄仲子。</span>欲去三桓，以张公室。<span class="q">时三桓强，公室弱，故欲去之，以张大公室。○去，起吕反，下注“将去”并同。张，如字，一音陟亮反。</span>与公谋而聘于晋，欲以晋人去之。冬，公薨。季文子言於朝曰：“使我杀適立庶，以失大援者，仲也夫。”<span class="q">適谓子恶，齐外甥，襄仲杀之而立宣公。南通於楚，既不能固，又不能坚事齐、晋，故云失大援也。○適，丁历反，注同。援，于眷反。夫音扶。</span>臧宣叔怒曰：“当其时不能治也，后之人何罪？子欲去之，许请去之。”<span class="q">宣叔，文仲子，武仲父，许，其名也。时为司寇，主行刑。言子自以归父害己，欲去者，许请为子去。○请为，于伪反。</span>遂逐东门氏。<span class="q">襄仲居东门，故曰东门氏。</span>子家还，及笙，<span class="q">子家，归父字。</span>坛帷，复命於介。<span class="q">除地为坛而张帷。介，副也，将去，使介反命於君。○坛音善。介音界。</span>

[疏]“复命於介”。



　　○



既复命，袒、括发，<span class="q">以麻为发。○袒音但。括，古活反。</span>即位哭，三踊而出。<span class="q">依在国丧礼设哭位，公薨故。</span>遂奔齐。书曰：“归父还自晋。”善之也。