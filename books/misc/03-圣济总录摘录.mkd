---
title: 神仙导引
category: 圣济总录
date: 2014-05-29 00:07:00 +0800
permalink: /books/misc/shenxian.html
layout: book_page
style: |
  .post-content > p { white-space:pre-wrap; }

---

神仙导引上
=======

論曰。人之五藏六府。百骸九窈。皆一气之所通。气流則形和。气盩則形病。导引之法。所以行血气。利关节。辟除外邪。使不能入也。傳曰。戶樞不蠹。流水不腐。人之形体。其亦由是。故修眞之士。以导引为先。

###  夜半子

少阳之气生于阴分。修生之士。于子时修煉。古人一日行持。始于子。一岁功用起于复。

###  轉胁舒足

混元經云。戌亥子三时。阴气生而人寐。寐則气滯于百节。养生家睡不厌縮。覚不厌伸。故阳始生則舒伸轉掣。务令荣卫周流也。

###  鼓腹淘气

淘气訣。閉目仰面。举腰脊。鼓气海中气。使內外轉。吐而去之。不使耳聞。一九二九止。若五藏三焦壅。即以六气治之。所謂噓呵呼呬吹嘻是也。噓属肝。呵属心。呼属脾。泗属肺。吹属腎。嘻属三焦。导引家不經师授。大月从噓为順行。小月从嘻为逆行。以理推之。不应如是。大抵六字泻而不补。伹覚壅即行。本藏疾已即止。岂可逐日行之。古人有言。六气出不可过。过則伤正气。

###  导引按蹻

踊身令起。平身正坐。兩手叉項后仰視举首。左右招搖。使項与手爭。次以手拔脚梢閉气。取太冲之气（太冲穴在大指本节后二寸骨罅間陷者是)。左挽如引弓状。右挽亦如之。左洞眞經按摩篇云。叉兩手。乃度以掩項后。仰面視上。举首使項与手爭。为之三四。令人精和血通。风气不入。能久行之无病。毕。又屈动身体。伸手四扱。反張側挈。宣搖百关。为之各三。华佗別傳云。人身欲得劳动。但不当自极尔。体常动搖。谷气得消。血豚流通。戶樞不蠹。流水不腐。形体亦然。眞人按蹻。盖取諸此。元道經云。元气难积而易散。关节易閉而难开。

###  捏目四眦

太上三关經云。常欲以手按目近鼻之兩眦。閉气为之。气通即止。終而复始。常行之。眼能洞見。又云。导引毕。以手按目四眦。三九遍捏。令見光明。是檢眼神之道。久为之。得見灵也。

###  摩手熨目

捏目四眦半。即用兩手側立摩掌如火。开目熨睛数遍。

###  对修常居

內景經云。常以兩手按眉后小穴中。二九。一年可夜书。亦可于人中密行之。勿語其状。眉后小穴。为上元六合之府。主化生眼暈。和瑩精光。长珠彻瞳。保煉目睛。是眞人坐起之道。一名眞人常居。眞人所以能旁覌四达。使八遐照烛者。实常居之数明也。紫微夫人曰。仰和天眞。俯按山源。天眞是兩眉之角。山源是鼻下人中也。兩眉之角。是彻視之津粱。鼻下人中。是引灵之上房。

###  俯按山源

紫微夫人云。俯按山源。是鼻下人中之本。側在鼻下小谷中也。楚庄公时。市长宋来子。洒扫一市。常歌曰。天庭发双华。山源障阴邪。淸晨按天马。来指太淸家。眞人无那隐。又以灭百邪。常歌此乞食。一市无人解其語者。宋来子西岳眞人馮延寿。周宣王时史官也。手为天马。鼻为山源。每經危險之路。庙儿之間。心中有疑忌之意者。乃光反舌內向。咽津一二徧毕。以左手第二第三指。捏兩鼻孔下人中之本。鼻中隔孔之內际也。鼻中隔孔之际。一名山源。一名鬼井。一名神池。一名魂台。捏毕。因叩齿七遍。又以手掩鼻。手按山源。則鬼井閉門。手薄神池。則邪根分散。手胳魂台。則玉眞守闕。于是感激灵根。天兽来卫。千精震伏。莫干我气。此自然之理也。鼻下山源。是一身之武津。眞邪之通府。守具者所以遏万邪。在我运摄云耳。

###  营治城郭

消魂經云。耳欲得数按抑。左右令无数。使人听彻。所謂营治城郭。名书皇籍。

###  击探天鼓

天鼓者。耳中声也。举兩手心紧掩耳門。以指击其脑戶。常欲其声壮盛。相續不散。一日三探。有益下丹田。或声散不績无壮盛者。即元气不集也。宜整之。

###  拭摩神庭

眞誥云。面者神之庭。发者脑之华。心悲知I面焦。脑减則发素。太素丹經云。一面之上。常欲得兩手摩拭之使热。高下随形。皆使极匝。令人面色有光澤。皺斑不生。行之五年。色如少女。所謂山澤通气。勤而行之。手不离面乃佳也。穎阳书云。发宜多櫛。齿宜数叩。液宜常咽。气宜常煉。手宜在面。此五者。所謂子欲不死。修昆侖矣。

###  上朝三元

眞誥云。順手摩发。如理櫛之状。使发不白。以手乘額上。謂之手朝三元。固脑坚发之道也。头四面。以手乘順就結。唯令多也。于是头血流散。风湿不凝。黃庭經云。一面之神宗泥丸。泥丸九眞皆有房。方圓一寸在其中。

###  下摩生門

黃庭經云。面部水王对生門。生門者脐也。閉內气。鼓小腹令满。以手摩一周天。

###  櫛发

谷神訣。凡梳头勿向北。梳欲得多。多則去风。多过一千。少不下数百。仍令人数。太极經云。理发欲向王地櫛之。取多而不使痛。亦可令待者櫛也。于是血液不滯。发根常坚。太素經云。櫛头理发。欲得多过。通流血气。散行风湿也。数易櫛。更番用之。亦可以梳就結。不須解发也。

###  運动水土

眞誥云。食勿过多。多則生病。飽愼便卧。卧則心蕩。学道者当审之。登眞秘訣云。食飽不可睡。睡則諸疾生。但食毕須勉强行步。以手摩兩胁上下良久。又轉手摩腎堂令热。此养生家謂之运动水土。水土即脾腎也。自然飮食消化。百脈流。五脏安和。养生論云。已飢方食。才飽即止。每食后。常服三黃丸。又曰。他人須絕欲节晚食。道引般运。行之三年。自无疾病。然后减谷食面。以遣谷气。漸漸胎息休粮。从粗入細。不可頓也。申未之間。时飮酒一杯。止飢代食。酒能淘蕩阴滓。得道之人。熟谷之液。皆所不廢。酒能揀人具气。灵劎子服气經云。酒后行气易通。然不可多及大吐。反有所損。

神仙导引下
=======

###  太上混元按摩法

兩手捺䏶。左右捩肩。二七遍。
兩手捻䏶。左右紐身。二七遍。
兩手抱头。左右紐腰。二七遍。
左右挑头。二七遍。
一手抱头。一手托膝。三折。左右同。
兩手托头。三举之。
一手托头。一手托膝。从下向上。三遍。左右同。
兩手攀头下向。三頓足。
兩手相捉头上过。左右三遍。
兩手相叉托心。前推却挽。三遍。
兩手相叉著心。三遍。
曲腕筑肋挽肘。左右亦三遍。
左右挽前后拔。各三過。
舒手挽項。左右三遍。
反手著膝。手挽肘。复手著膝上。左右亦三遍。
手摸肩。从上至下使遍。左右同。
兩手空拳筑。三遍。
外振手三遍。內振三過。复手振亦三遍。
兩手相叉。反复攪。各七遍。
摩紐指。三遍。
兩手反搖。三遍。
兩手反叉。上下紐肘无数。单用十呼。
兩手上聳。三遍。
兩手下頓。三遍。
兩手相叉头上过。左右申肋。十遍。
雨手拳反背上。掘脊工下。亦三遍(掘揩之也)。
兩手反捉。上下直脊。三遍。
复掌搦腕。內外振。三遍。
复掌前聳。三遍。
复掌兩手相叉交橫。三遍。
复手橫直即聳。三遍。
若有手患冷。从上打至下。得热便休。
舒左脚。右手承之。左手捺脚。聳上至下。直脚三遍。右手捺脚亦尔。前后捩足三過。
左捩足。右捩足。各三遍。
前后却捩足。二遍。
直脚三遍。
紐䏶三遍。
內外振脚。三遍。
若有脚患冷者。打热便休。
紐塍以意多少。頓脚三遍。
却直脚三遍。
虎据左右紐肩。三遍。
推天托地。左右三遍。
左右排山負山拔木。各三遍。
舒手直前。頓伸手三遍。
舒兩手兩膝。亦各三遍。
舒脚直反頓伸手。三遍。
捩內脊外脊。各三遍。
天竺按摩法
兩手相捉紐捩。如洗手法。
兩手淺相叉。翻复向前。
兩手相捉共按䏶。左右同。
兩手相重按䏶。徐徐捩身。左右同。
以手如挽五石力弓。左右同。
作拳向前筑。左右同。
如托石法。左右同。
作拳却頓。此是开胸。左右同。
大坐斜身。偏攲如排山。左右同。
兩手抱头。宛轉䏶上。此是抽胁。
兩手据地。縮身曲脊。向上三举。
以手反椎背上。左右同。
大坐伸兩脚。即以一脚向前虛掣。左右同。
兩手据地回頋。此是虎視法。左右同。
立地反拗身。三举。
兩手急相叉。以脚踏手中。左右同。
起立。以脚前后虛踏。左右同。
大坐伸兩脚。用相当手。勾所伸脚。著膝中。以手按之。左右同。
右十八势。但逐日能依此三遍者。一月后。百病除。行及奔马。补益延年。能食眼明輕健。不复疲乏。

神仙服气上
=======

論曰神仙服气之术。古方不载。黃庭內景。玉函隐书。虽有于世。而学者莫得其要。故服气之法。率多口傳心授。或食从子至已。或飲玉池之津。或吐故納新。导引按蹺。或飡日月。或閉所通。大抵气以形载。形以气充。气形充符。自然长久。所謂保其委和。合彼大和者也。

赤松子服气序曰。天道悠长。万品不齐。人生为貴。阴阳同阶。天道坦坦。修之不迷。世何专愚。相隨徘徊。生不及踵。性命須頹。存亡相威。哭泣悲哀。何不服气。与仙同栖。經曰。福莫大生。禍莫大死。子欲长生。腹中当淸。长生不死。腸中无滓。是以食谷者智。食气者神。故曰休粮絕食为生道。阴阳还精为重宝。能常行之永寿考。何为恣欲自使老。神仙食气。常以春二月三月。九日十八日二十七日。若甲辰乙已丙辰丁已王相成满日行之。佳。

夫行气。欲于山林中幽寂处。近东流之泉。向阳之地。沐浴兰湯。以丹书玉房为丹田方一寸(玉房在脐下三寸是)。精念玉房。內視丹田。内气致之于丹田。又先去鼻中毛。偃卧。兩足相去五寸。兩臂去身亦五寸。瞑目握固(握固如嬰儿之棬手)。蒲篛为枕。高三寸。若胸中有病。枕高七寸。病在脐下。可去枕。既行气。不复食生菜辛臭物。

絕谷行气法。当食日减一口。十日后可不食。不食二日。腹中或悁悁苦飢。取好枣九枚。方寸朮餅九枚食之。一日一夜。不過此也。不念食。即勿噉也。飮水日可五升。亦可三升。勿絕也。口中常含枣核。令人爱气。且生津液。

經曰。道者气也。爱气則得道。得道則长生。精者神也。宝精則神明。神明則长存。行气一名煉气。其法正卧徐漱醴泉咽之（醴泉者华池也)。以鼻微微內气。徐引之。勿令太极滿。入五息已。可吐一息。屈指数之。至九十息。若身大煩滿者。可頻伸。頻伸訖。复行之。滿四九三百六十息为一周。久久众病自除。吐气既还。欲吸之时。先复小吐。微微往来。如是再三。更鼻引之。不尔令人气逆。凡內气則气上升。吐气則气下流。久自覚气周于身中。若行气未定。意中疲倦。便煉气以九十息为一节。三九二百七十息为一周。行气令胓胓满藏。无令气大出。閉气于內。九十息一咽。咽未足者。复滿九十息。三九自足。无頓数也。当念气使随发际上极。及流四肢。四肢自热。下至三里。經曰。行气常以月一日至十五日。念气从手十指出。十六曰至三十日。念气从足十指出。久自覚气通手足。行之不止。身日輕强。气豚柔和。荣卫調暢。长生之道。在于行气。灵龟所以长存。服气故也。諸行气之后。或还欲食者。初飮米汁粥。日增一口。以漸加之。十曰以后。可食淖飯。勿致飽也。

經曰。行气之法。其初多不和。謂令人咳迎。四肢或冷。既行之久。日自益也。四九三百六十息。身如委衣。骨节皆解。久久乃覚气行体中。經营周身。濡潤形体。悅澤皮肤。五藏六府皆悉充满。百病除去。

凡初行气之时。先安身和体。若气未調身不安者且止。和乃行之。气至則形安。形安則鼻息調和。鼻息調和則淸气来至。淸气来至則自覚形热。形热則頻汗出。且勿便起。安徐养气。务欲其久。

諸行气。无令意中有忿怒愁忧。忿怒愁优則气乱。气乱則逆。惟精思則正气来至。正气来至則口中甘香。口中甘香則津液自生。而鼻息微长。鼻息微长則五藏安。五藏安則气各順理。如法为之。长生久親也。

行气之法。以鼻微微引气內之。以口吐之。此为长息。內气有一。吸也。吐气有六。呼也、吹也、嘻也、呵也、嘘也、呬也。凡人之息。一呼一吸。无有此数。行道之法。时寒可吹。时温可呼。吹以去热。呼以去风。呵以去煩。嘻以下气。嘘以散滯。哂以解极。夫人之极率多噓哂。嘘哂者。长息之忌。道家行气之所恶也。

夫欲长生。三一当明。上一在泥丸中。中一在絳宮中。下一在丹田中。修眞之士当知此。夜半至日中为生气。日中至人定为死气。常以生气时强卧瞑目。握固閉口。不息。心数至二百。乃口中微吐气出之。日增其数。数得滿二百五十。即絳宮守。泥丸满。丹田成。数得满三百。則华盖明。耳目彻。身无疾。邪不能干。长生不死也。

閉气之法。以鼻微微引內之。数满于口中微吐之。小吐即更以鼻小引咽之。如此再三。可长吐之。飢取食止。絕谷长久。若閉气数得至千五百。則气但从鼻入。通行四肢。不复从口出也。行之不止。仙道成矣。

###  行五行气法

春以丙日时加已。食气百二十。致气于心。令心胜肺。无令肺伤肝。此养肝之时也(春有九丙凡一千八十食气)
夏以戊日时加未。食气百二十。以助脾令胜腎。使腎不伤心(数亦如上)
季夏庚日时加申。食气百二十。以助肺令胜肝。使肝不伤脾(月有三戊凡三百六十食气)。
秋以壬日时加亥。食气百二十。以助腎令胜心。使心不伤肺(秋有九壬行亦加上)。

冬以甲日时加寅。食气百二十。以助肝令胜脾。使脾不伤腎。此五行食气之要法也。四时各有一千八十食气。各以养其藏。周而复始。令不相克。为之精者。还自內見其五藏矣。經曰。道以精为宝。施与則生人。留己則生身。身生則得仙。生人則功遂。天地有阴阳。阴阳人所貴。貴之合于道。爱之愼无費。故精者血脉之川流。守骨之灵神也。是以精去則骨枯。骨枯則身毙。人以身为国。以神为君。以精为臣。以气为民。故气变則为精。精化則为神。神化为嬰儿。嬰儿上为眞人。夫天有三光日月星。人有三宝三丹田。兩眉間却入一寸为明堂。二寸为洞房。三寸为丹田。此为上元。其一赤子。字元先。一名帝卿。心为絳官。中丹田。此为中元。其一眞人。字子丹。一名光坚。齐下三寸下丹田。此为下元。其一嬰儿。字元阳。一名谷元。此三一也。行气則常存念之。

###  神仙絕谷十二时食气法

始从夜半。九九八十一咽。
日出。六六三十六咽。
日中。九九八十一咽。
日入。六六二十六咽。
鳮鳴。八八六十四咽。
食时。五五二十五咽。
日昳。八八六十四咽。
黃昏。五五二十五咽。
平旦。七七四十九咽。
禺中。四四一十六咽。
晡时。七七四十九咽。
人定。四四一十六咽。

黃庭經曰。玉池淸水灌灵根。子能修之命常存。飮食自然补命門。自然者。华池也。呼吸如法咽之。即不飢。常以夜半食生气九九八十一咽。以次下周十二时。为五百四十二咽。不飢初絕谷三曰小极。七日又小极。十四日复小极。头眩愼勿怪也。三七二十一日。則气力日增。

###  神仙絕谷食五行气法

东方靑牙。服食靑牙。飮以朝华。祝已。舌撩上齿表舐唇。漱口咽之三。
南方朱丹。服食朱丹。飮以丹池。祝已。舌撩下齿表。漱口而咽之三。
西方明石。服食明石。飮以灵液。祝已。琢齿七。漱口咽之三。
北方元滋。服食元滋。飮以玉飴。祝已。以鼻內气而咽之三。
中央戊己。仰望泰山。服食精气以醴泉。祝已。瞑目而咽之三。

食五行气。內附五藏(靑牙者肝也朝华者上齿根也朱丹者心也丹池者下齿根也明石者肺也灵液者唇里津也元滋者腎也玉飴者舌也泰山者精气也醴泉在齿后悬雍前华池在舌本下齿名玉英舌名金梁)。夫食五行气。飢取飽止。无时节也。虽服五行。当以六戊为主。朝食三十。暮食三十。取飽而已。日月短长。增减在己。

**服六戊法。**平旦早起。正衣服。先讀甲子至戊辰止。向辰以金梁叩玉英。滌华池。漱醴泉。吸灵液。閉口周旋。三至而一咽。五咽止。次甲戌至戊寅。向寅行之如上法。尽六戊。凡百五十取气。而三十咽其精华也。此是服三五之法。要朝暮为之。若飢者日中餉九官。餉九宮之法。金梁叩玉英。三五而一咽之便止。下尽六戊。皆如行三五七九引气法。

諸避世入山。欲絕谷不食。先知引三五七九之气。又当知六甲六丁。不尔者。但坐家修身。食三五七九气。口吐死气。日日不止。可以长生尔。引三五七九之法。徐徐以鼻微引气內之三。以口一吐死气。勿令耳聞气出入声也。久久便三气。次复引五气。以口一吐死气。久久便五气。次引七气。以鼻內之。以口一吐死气。久久复便七气者。次引九气。鼻微入之。以口一吐死气。久久尽便九气者。因三五七九而幷引之。以鼻二十四引气內之。复以口一吐死气。久久能皆便三五七九者。因幷弓丨。幷引之者。幷行二十四气常咽之也。久久复便幷引者。因逆报之法。逆报之法。因从九数引气咽之下。到三。乃以口一吐死气也。久久复便逆引者。因可九九八十一內咽气而一吐之。以为节也。口中以去死气也。但閉气。行三五七九之数。如上引气之法也。

閉气之时。当苦体中滿。发煩閉。以意推排。令气周布四肢。上至头中。遍行一身。意得之者。手足皆热常汗出。此为行气之中最妙者也。若得其道。病可立去。不得其道。則气不来。病亦隨至。不可不愼。以意消息。令体中和平安稳。乃可为之。不尔則輕夭人命。

諸行气。取之勿令粗。粗者使人心痛咳逆。而又不得淸微之气。但恶气入身。吹噓嘻呵。亦务令細。不細則伤人肺。气之出入。勿令耳聞。常欲向日吸之。春月多懈极。可嘻去之。若气逆可呵下之。是以呵以去煩。又以下气也。經曰。行气絕谷。休粮一旬。精气微弱。顏色痿黃。二旬动作眩瞑。肢节悵悵。大便苦难。小便赤黃。或时下痢。前剛后溏。三旬身体消瘦。重难以行。四旬顏色轉悅。心志安康。五旬五藏調和。精气內养。六旬体复如故。机关調良。七旬心恶諠嘩。志愿高翔。八旬恬淡寂寞。信明术方。九旬荣华潤澤。声音洪章。十旬正气皆至。其效日昌。修之不止。年寿延长。三年之后。炙瘢除灭。顏色有光。行之六年。髄塡骨强。豫知存亡。經历九年。役使鬼神。玉女侍旁。脑实胁胼。不可复伤。号曰眞人。上佐上皇。与天同寿。曰月齐光。傳非其人。身受其殃。可傳当傳。不可当止。可傳而不傳。为遏天道。不可傳而傳。为泄天宝。遏道泄宝。命不終老。

神仙服气中
=======

神仙服气法。存心如嬰儿在母胎。十月成就。筋骨和柔。以心息念。和气自至。呼吸如法。咽之不飢。百毛孔开。息无壅滯。常取六阳时食生气。則气力日增矣。

###  取阳时法

半夜子。服九九八十一。
平旦寅。服八八六十四。
食时辰。服七七四十九。
正中午。眼六六三十六。
哺时申。服五五二十五。
黃昏戌。服四四一十六。

夫服气法。須能去气。去气須依門戶出入。鼻为天門。服气魂魄归天門。口为地戶。服气魂魄归地戶。黄庭經云。百谷之实土地精。五味外美邪魔腥。玉池淸水灌灵根。子能修之补命門。从鼻口出入。即为順气。依此不輟。下却三尸。捨荣去爱。日漸成功。始近道矣。

眞人本性幽閑。发言合道。心行无瑕。漱咽灵津。服之百味自足。通三焦。理正气。气自周遍。大通五藏。骨髓坚溢。夫道为万气之主。道者气也。气为精門。能保精气。精气兩足。是名具人。入有三丹田。其中各有三神。气漏即精泄。精泄即神伤。精者物之眞。长生之根。精全則气全。精池則气泄。唯精与气。須保全之。

凡入气为阴。出气为阳。此二者服日月精华也。外內自安靜。安靜即神定。神定即气和。气和即元气自至。元气自至。即五藏滋潤。五藏滋潤。即百豚流通。百豚流通。即津液上应。津液上应。即不思五味。絕飢渴。气化为血。血化为髓。一年易气。二年易血。三年易豚。四年易肉。五年易髓。六年易骨。七年易发。八年易筋。九年易形。为眞煉九还。通于仙矣。

眞理六气訣。噓属肝。呵属心。哂属肺。吹属腎。呼属脾。嘻属三焦。六气各有所理。五藏有疾。皆属于心。心主呵。諸疾皆可愈。初学人但食少淡粥或胡麻。益气生津液。忌吃热食。悖乱正气。凡欲食。先服三五咽气与食作主人。兼每早先服二十顆椒。淸酒一杯。冬温夏冷。戒在过度。切忌冲見新产死亡。及食油腻肥鮮臭秽等物。

凡服气。靜定安坐寂然。瞑目叩齿。閉口鼓腹。令气满口即咽。至九下一息。春夏服冷气。秋冬服暖气。每至五更。兩掌掩口。用力呵掌中。津液生。即摩拭面目。令得光澤。时时含枣蜜湯助之。日日减食。朝朝服气。气即易成。昔人謂飢食自然气。渴飮华池浆者。此也。

神仙服气下
=======

**服气法**。凡欲服气。即正脚卧。先叩齿三十六下。吐去浊恶气。即上下卷肚七下。左右亦如之。各七度。此名煉气。除万病。即閉气令內不出外不入。鼓腹令气滿。及微閉三五咽以下为一歇。咽多为佳。每咽皆以意送至下丹田。脐下三寸是。亦名气海。至十歇以上。气漸通。二十歇即腹中大轉。如减食大妙。从子至已。六时为阳气。生气在外。从午至亥。六时为阴气。生气在內。凡吐去浊气。若阳时鼻微微引外气长取之。行下丹田飽閉之令极。口中微微吐之。任依常息。若阴时。但閉口內咽之以飽。任依常息。如有他疾。即依六气調适之。若遇恶阴重雾雷电。只得內咽。不得取外气。

凡服气。先导引为佳。每日能咽得三五十咽律液。胜服諸葯。凡运气如屋漏注連相續。送至病处。若患时疾瘴气。但能引外气呵去之。立效。

凡服气。飮一兩合暖水。水是气母。又每食前。飮少暖水。久久耐寒暑。飮多不妨。

凡为道者。当净盥漱。勿任情性。节减滋味。不欲劳形疲体。高声叫呼。嗔怒喜乐忧悲。触冒寒暑。乃可返老还童。

凡初服气。必須心意坦然。勿疑勿長。若有長惧。气即难行。若四体調和。意自欣乐。不羨一切亊。即日胜一日。快乐无极。不得思食。若忽思食。必須抑捺。如不在意抑捺。即邪干矣。可用薜荔煮湯。入生姜少許。更煮一兩沸服。其飢渴即姜蜜湯亦得。若能自抑捺。終日对嘉饌。亦无所苦。

凡服气。伹不失时节。丹田当滿。枞出人亊。亦不可廢。行之日久。虽失一时。亦无所覚。若服气成者。終日不服气。气亦自足。至妙不可穷尽。服气得脐下丹田常滿。虽叫呼讀誦。終日語言。其气力不少衰。但可行步出入少时。令气下大妙。凡服气成欲食。食亦不妨。亦不障气。气还作声。直至脐下。一成以后。兼食行气。皆无窒碍。

凡服气。欲得身中百物不食。腸中滓秽既尽。气即易行。能忍心久作。自覚精神有异。四体日胜。腸中既淨。即閉目內視。五藏历历分明。知其处所。然后五藏可安。神常自卫。久可別人善恶。視表如里。亦能驅使五藏之神。以治人病。其內息法。用气日久。即得多时。若兼食飮酒浆等。即內息不成。其有宿患。但用意幷气注之患处。不过三五日必愈。若四肢有患。亦可想气以攻之。即其病隨散。然初攻病时。当利五色脓。亦无足怪也。

凡服气面肿者。为飮淡水上冲。气壅不行。所以如此。食中尤忌胡荽芸台邪蒿韭薤菠薐葱蒜。此物皆木之精。能損脾乱气。大不可食。夫恚怒伤魂。卒哀惊魄。哭泣之亊。至人不为。必不得已而为之。可登时于一净处。晏坐安心。用气排恶气尽出。然后依法服元气使足。又服丹田中气使足。

凡腸长者气易固。腸短者难固。如腸中攪轉作声。即須右胁著床。以右手枝头。以左手牵脚令屈。直身及直右脚。咽气令入右脚中。出腸中即可。久行气。每下作声。声繞盘屈于腸屈处。作声皆自記得屈处。其声流轉。呦呦然小声。即是流通腸中四緣。又有节坎。有二十四坎。久行每气下。即覚在节坎。坎数亦自記得。元气与外气不相杂。若咽生风。須叟即从下泄出。不得停腸中。


白文翻译
========

+ **转胁舒足**：「养生家睡不厌缩，觉不厌伸」，觉醒后就上伸臂下伸腿，俗语谓伸懒腰。然后手掌心向外，平举双臂，缓缓向左右转动以带动腰胁转动，共作7次。此法可升阳气，促进觉醒使人起床后轻松愉快，精神振奋，也可防治腰部疼痛，关节僵滞。
+ **鼓腹淘气**：仰卧闭目，用腹式呼吸缓缓吸气，鼓起小腹，同时挺起腰脊，使脐下气海鼓荡，然后呼出浊气，落下腰脊，震动臀部，全身放松，共9次或18次。若脏腑壅气默念「嘘」字，心病「呵」字，脾病「呼」字，肺病「呬」字，肾病「吹」字，三焦病「唏」字。病愈即止，过则伤正。此法吐故纳新，积元气而去邪气。
+ **导引按蹻**：起身平坐，两手相驻抱颈后，缓缓仰头上视，与手争力，再低头，作3-9次；再缓缓左右转头3-9次；伸直双腿，俯身尽力扳足趾，右手尽力后伸，左右交替作3-9次；两手交叉，吸气仰身后拉，呼气俯身反掌向两足前推，作3次，再平伸双臂向左右转动，带动腰胁转6次；再将全身各关节在生理活动范围内各活动3次，称谓「宣摇百关」。此法可防治颈、腰椎病、脊柱炎等，也可防治许多内脏疾病。
+ **对修常居、按目四眦、摩手熨目**：「常居」也称真人常居，即眉梢骨凹隐的「丝竹空」穴，以食指点按18次；再以拇食指按内外眦的睛明、瞳子两穴，按时闭气，气通止，共作27次；最后双掌摩热如火，睁眼熨睛9次。如此可「保炼目睛」、「和莹睛光」。
+ **俯按山源**：所谓「仰和天真，俯按山源」，天真是两眉之角，山源即鼻下「人中」穴。先舌抵上腭，叩齿7次，咽津3次，再用食指点按人中36次，可引清阳之气上升。以双手拇指鱼际处相互摩热，沿鼻柱两侧上下摩擦18次，可宣畅肺气，引卫气上朝，通利鼻窍。此法能增强免疫力，对防治鼻炎、上呼吸道感染等有效。
+ **营治城郭，击探天鼓**：「城郭」指耳廓。双手拇食二指摩擦耳轮18次，使耳廓内外都摩擦到。再用食指点耳门36次。「天鼓」是耳中之声，两手心紧捂耳道，四指放脑后，以中指放食指上，用力下滑，弹枕骨，可听见如壮盛的鼓声，左右各24次，一日三击，有益下丹田。肾开窍于耳，为先天之本，耳部气血周流有固本作用，不但改善听力，而且改善脑力，防病强身，延年益寿。由于改善头部血液循环和加强心肺功能，此法可解除头疼头昏，使头脑清爽，耳目聪明。
+ **拭摩神庭修昆仑**：「神庭」即面部，「昆仑」指头脑，将双掌搓热，擦面部各处，所谓「山泽通气」，使面有光泽，「行之王年，色如少女」。「发宜多梳，齿宜数叩，液宜常咽，气宜常练，手宜在面」，这五项即所谓「子欲不死修昆仑」。
+ **顺手栉发朝三元**：「栉发」即梳头，手摩额上谓「手朝三元」。以木梳或手指梳理头发，多过千遍，少则数百遍，使头血流散，风湿不凝，发根常坚，不白不落。此为固脑坚发之道，而头为诸阳之会，又可使全身气血流畅。
+ **运动水土摩生门**：水即肾，其府在腰；土即脾，其治在胁腹；生门即脐部。食后应缓缓步行，手摩两胁上下良久，转手摩腰部「肾俞」，「命门」穴百次，使之发热；再闭气鼓荡小腹使之满，以手绕脐摩腹及下丹田百余次，也使之发热。如此可百脉流畅，饮食消化，肾腑藏精，五脏安和，先天后天之本皆得巩固。
{: style="list-style-type: cjk-ideographic;"}


