---
title: 看经警文
book:
    title: 金刚经集注
    author: [鸠摩罗什]
categories: [金刚经]
permalink: /books/diamond_sutra/~1.html
date: 2014-05-22 20:56:00 +0800
layout: book_page
---

夫看经之法，后学须知，当净三业。若三业无亏，则百福俱集。三业者，身口意也。一、端身正坐，如对圣容，则身业净也。二、口无杂言，断诸嬉笑，则口业净也。三、意不散乱，屏息万缘，则意业净也。内心既寂，外境俱捐，方契悟于真源，庶研穷于法理。可谓水澄珠莹，云散月明。义海涌于胸襟，智岳凝于耳目。□莫容易，实非小缘。心法双忘，自他俱利。若能如是，真报佛恩。

